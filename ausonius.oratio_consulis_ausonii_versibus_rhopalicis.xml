<?xml version="1.0" encoding="UTF-8"?>
<TessDocument id="ausonius.oratio_consulis_ausonii_versibus_rhopalicis">
  <Metadata>
    <Author>ausonius</Author>
    <Display>Oratio Consulis Ausonii Versibus Ropalicis</Display>
    <Abbr>aus. orat.</Abbr>
    <Lang>la</Lang>
    <Prose>0</Prose>
    <PrintSource>Hugh G. Evelyn-White, Ausonius. Works.. London; Cambridge, Massachusetts: William Heinemann Ltd.; Harvard University Press, 1919.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0619</DigitalSourceURL>
    <AddedBy>Katherine Roache</AddedBy>
    <URI>urn:cts:latinLit:stoa0045.stoa019.perseus-lat1</URI>
  </Metadata>
  <Text>
    <TextUnit id="0" loc="3.1">Spes, deus, aeternae stationis conciliator:</TextUnit>
    <TextUnit id="1" loc="3.2">si castis precibus veniales invigilamus,</TextUnit>
    <TextUnit id="2" loc="3.3">his, pater, oratis placabilis adstipulare.</TextUnit>
    <TextUnit id="3" loc="3.4">Da, Christe, specimen cognoscier inreprehensum,</TextUnit>
    <TextUnit id="4" loc="3.5">rex bone, cultorum famulantum vivificator.</TextUnit>
    <TextUnit id="5" loc="3.6">cum patre maiestas altissima, non generate.2</TextUnit>
    <TextUnit id="6" loc="3.7">Da trinum columen paraclito consociante,</TextUnit>
    <TextUnit id="7" loc="3.8">ut longum celebris devotio continuetur:</TextUnit>
    <TextUnit id="8" loc="3.9">ad temet properant vigilatum convenienter.</TextUnit>
    <TextUnit id="9" loc="3.10">Nox lucem revehet funalibus anteferendam,</TextUnit>
    <TextUnit id="10" loc="3.11">nox lumen pariens credentibus indubitatum,</TextUnit>
    <TextUnit id="11" loc="3.12">nox flammis operum meditatrix sidereorum.</TextUnit>
    <TextUnit id="12" loc="3.13">Tu mensis dirimis ieiunia relligiosa,</TextUnit>
    <TextUnit id="13" loc="3.14">tu bona promittens surgentia concelebraris:</TextUnit>
    <TextUnit id="14" loc="3.15">da, rector, modicos effarier omnipotentem.</TextUnit>
    <TextUnit id="15" loc="3.16">Fons tuus emundat recreatu iustificatos,</TextUnit>
    <TextUnit id="16" loc="3.17">dans mentem oblitam positorum flagitiorum,</TextUnit>
    <TextUnit id="17" loc="3.18">dans agnos niveos splendescere purificatos.</TextUnit>
    <TextUnit id="18" loc="3.21">Lux verbo inducta,3 peccantibus auxiliatrix,</TextUnit>
    <TextUnit id="19" loc="3.19">ut nova Iordanis ablutio, sanctificavit,</TextUnit>
    <TextUnit id="20" loc="3.20">cum sua dignati tinguentia promeruerunt.</TextUnit>
    <TextUnit id="21" loc="3.21">Et Christus regimen elementis inrequietis</TextUnit>
    <TextUnit id="22" loc="3.22">fert undam medici baptismatis intemerati,</TextUnit>
    <TextUnit id="23" loc="3.23">ut noxam auferret mortalibus extenuatam.</TextUnit>
    <TextUnit id="24" loc="3.24">Crux poenae extremum properata inmaculato,</TextUnit>
    <TextUnit id="25" loc="3.25">ut vitam amissam renovaret mortificatus,</TextUnit>
    <TextUnit id="26" loc="3.28">tot rerum titulis obnoxius immodicarum.</TextUnit>
    <TextUnit id="27" loc="3.27">Quis digne domino praeconia continuabit?</TextUnit>
    <TextUnit id="28" loc="3.29">an terra humano locupletat commemoratu,</TextUnit>
    <TextUnit id="29" loc="3.30">quem vocum resonant modulatus angelicarum?</TextUnit>
    <TextUnit id="30" loc="3.31">Dans aulam Stephano pretiosam dilapidato,</TextUnit>
    <TextUnit id="31" loc="3.32">dans claves superas cathedrali incohatori,</TextUnit>
    <TextUnit id="32" loc="3.33">quin Paulum infestum copulasti adglomeratu.</TextUnit>
    <TextUnit id="33" loc="3.34">Fit doctor populi lapidantum constimulator,</TextUnit>
    <TextUnit id="34" loc="3.35">ut latro confessor paradisum participavit,</TextUnit>
    <TextUnit id="35" loc="3.36">sic, credo, adnectens dirissima clarificandis.</TextUnit>
    <TextUnit id="36" loc="3.37">Nos seros famulos adcrescere perpetieris</TextUnit>
    <TextUnit id="37" loc="3.38">sub tali edoctos antistite relligionis;</TextUnit>
    <TextUnit id="38" loc="3.39">da sensum solida stabilitum credulitate.</TextUnit>
    <TextUnit id="39" loc="3.40">Fac iungar numero redivivo glorificatus,</TextUnit>
    <TextUnit id="40" loc="3.41">ad- caelum invitans consortia terrigenarum,</TextUnit>
    <TextUnit id="41" loc="3.42">SPES, DEUS, AETERNAE STATIONIS CONCILIATOR!</TextUnit>
  </Text>
</TessDocument>
