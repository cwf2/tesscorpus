<?xml version="1.0" encoding="UTF-8"?>
<TessDocument id="plutarch.de_exilio">
  <Metadata>
    <Author>plutarch</Author>
    <Display>De exilio</Display>
    <Abbr>plut. de exilio</Abbr>
    <Lang>grc</Lang>
    <Prose>1</Prose>
    <PrintSource>Gregorius N. Bernardakis, Moralia. Leipzig: Teubner, 1891.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0307</DigitalSourceURL>
    <AddedBy>Elizabeth Hunter</AddedBy>
    <URI>urn:cts:greekLit:tlg0007.tlg110.perseus-grc1</URI>
  </Metadata>
  <Text>
    <TextUnit id="0" loc="1">τῶν λόγων ἀρίστους καὶ βεβαιοτάτους ὥσπερ τῶν φίλων φασὶν εἶναι τοὺς ἐν ταῖς συμφοραῖς παρόντας ὠφελίμως καὶ βοηθοῦντας: ἐπεὶ πάρεισί γε  πολλοὶ καὶ προσδιαλέγονται τοῖς ἐπταικόσιν, ἀλλ'  ἀχρήστως μᾶλλον δὲ βλαβερῶς, καθάπερ ἀκόλυμβοι πνιγομένοις ἐπιχειροῦντες βοηθεῖν περιπλεκόμενοι καὶ συγκαταδύνοντες: δεῖ δὲ τὸν παρὰ τῶν φίλων καὶ τῶν βοηθούντων λόγον παρηγορίαν εἶναι μὴ συνηγορίαν τοῦ λυποῦντος. οὐ γὰρ συνδακρυόντων  καὶ συνεπιθρηνούντων ὥσπερ χορῶν τραγικῶν ἐν τοῖς ἀβουλήτοις χρείαν ἔχομεν, ἀλλὰ παρρησιαζομένων καὶ διδασκόντων ὅτι τὸ λυπεῖσθαι καὶ τὸ ταπεινοῦν ἑαυτὸν ἐπὶ παντὶ μὲν ἄχρηστόν ἐστι καὶ  γιγνόμενον κενῶς καὶ ἀνοήτως: ὅπου δ' αὐτὰ τὰ  πράγματα δίδωσιν ὑπὸ τοῦ λόγου ψηλαφηθέντα καὶ ἀνακαλυφθέντα πρὸς ἑαυτὸν εἰπεῖν  οὐδὲν πέπονθας δεινόν, ἂν μὴ προσποιῇ:  κομιδῇ γελοῖόν ἐστι, μὴ τῆς σαρκὸς πυνθάνεσθαι τί πέπονθε, μηδὲ τῆς ψυχῆς εἰ διὰ τὸ σύμπτωμα  τοῦτο χείρων γέγονεν, ἀλλὰ τοῖς ἔξωθεν συναχθομένοις καὶ συναγανακτοῦσι διδασκάλοις χρῆσθαι τῆς λύπης.</TextUnit>
    <TextUnit id="1" loc="2">ὅθεν αὐτοὶ καθ' αὑτοὺς γιγνόμενοι τῶν συμπτωμάτων ὥσπερ φορτίων ἑκάστου τὸν σταθμὸν ἐξετάζωμεν , τὸ μὲν γὰρ: σῶμα πιέζεται τῷ τοῦ βαρύνοντος  ἄχθει, δὲ ψυχὴ τοῖς πράγμασι πολλάκις  τὸ βάρος ἐξ αὑτῆς προστίθησιν. ὁ λίθος φύσει σκληρός, ὁ κρύσταλλος φύσει ψυχρός ἐστιν, οὐκ ἔξωθεν εἰκῆ ταύτας τὰς ἀντιτυπίας ἐπιφέροντες καὶ τὰς πήξεις: φυγὰς δὲ καὶ ἀδοξίας καὶ τιμῶν ἀποβολάς, ὥσπερ αὖ τἀναντία, στεφάνους καὶ ἀρχὰς  καὶ προεδρίας, οὐ τὴν αὑτῶν φύσιν ἀλλὰ τὴν ἡμετέραν κρίσιν μέτρον ἔχοντα τοῦ λυπεῖν καὶ εὐφραίνειν, ἕκαστος: ἑαυτῷ κοῦφα καὶ βαρέα καὶ ῥᾴδια φέρειν ποιεῖ, καὶ τοὐναντίον. ἔξεστι δ' ἀκούειν τοῦ μὲν Πολυνείκους ἀποκρινομένου πρὸς τὸ ἐρώτημα  τοῦτο   τοῦ δ' ̓Αλκμᾶνος, ὡς ὁ γράψας τοὐπιγραμμάτιον πεποίηκε,   Σάρδιες, ἀρχαῖος πατέρων νομός , εἰ μὲν ἐν ὑμῖν   ἐτρεφόμην, κερνᾶς : ἦν τις ἂν ἢ βακέλας   χρυσοφόρος, ῥήσσων καλὰ τύμπανα: νῦν δέ μοι ̓Αλκμὰν    οὔνομα, καὶ Σπάρτας εἰμὶ πολυτρίποδος,   καὶ Μούσας ἐδάην ̔Ελικωνίδας, αἵ με τυράννων   θῆκαν Δασκύλεω κρείσσονα καὶ Γύγεω.    τὸ γὰρ αὐτὸ πρᾶγμα τῷ μὲν εὔχρηστον ἡ δόξα καθάπερ  νόμισμα δόκιμον, τῷ δὲ δύσχρηστον καὶ βλαβερὸν ἐποίησεν.</TextUnit>
    <TextUnit id="2" loc="3">ἔστω δὲ δεινόν, ὥσπερ οἱ πολλοὶ λέγουσι καὶ ᾄδουσιν, ἡ φυγή. καὶ γὰρ τῶν βρωμάτων πικρὰ πολλὰ καὶ δριμέα καὶ δάκνοντα τὴν αἴσθησίν ἐστιν:  ἀλλὰ μιγνύντες αὐτοῖς ἔνια τῶν γλυκέων καὶ προσηνῶν τὴν ἀηδίαν ἀφαιροῦμεν. ἔστι δὲ καὶ χρώματα λυπηρὰ τῇ ὄψει, πρὸς ἃ γίγνεται τὸ συγχεῖσθαι καὶ μαραυγεῖν διὰ σκληρότητα καὶ βίαν ἀνίατον.  εἰ τοίνυν ἴαμα τῆς δυσχρηστίας ἐκείνης ἐμίξαμεν  τὴν σκιὰν αὐτοῖς, ἢ τὴν ὄψιν ἀπεστρέψαμεν ἐπί τι τῶν χλοερῶν καὶ προσηνῶν, τοῦτ' ἔξεστι ποιεῖν καὶ πρὸς τὰ συμπτώματα, κεραννύντας αὐτοῖς τὰ χρήσιμα καὶ φιλάνθρωπα τῶν νυνί σοι παρόντων, εὐπορίαν φίλους ἀπραγμοσύνην τὸ μηδὲν ἐνδεῖν τῶν ἀναγκαίων  πρὸς τὸν βίον. οὐ γὰρ οἶμαι πολλοὺς εἶναι Σαρδιανῶν, οἳ μὴ τὰ σὰ πράγματα καὶ μετὰ φυγῆς μᾶλλον ἐθελήσουσιν αὑτοῖς ὑπάρχειν καὶ ἀγαπήσουσιν ἐπὶ ξένης οὕτω διάγοντες, ἤ, καθάπερ οἱ κοχλίαι  τοῖς ὀστράκοις συμφυεῖς ὄντες ἄλλο δὲ μηδὲν ἀγαθὸν  ἔχοντες, τῶν, οἴκοι μετέχειν ἀλύπως</TextUnit>
    <TextUnit id="3" loc="4">ὥσπερ οὖν ἐν κωμῳδίᾳ τις ἠτυχηκότα φίλον  θαρρεῖν καὶ τὴν τύχην ἀμύνεσθαι παρακαλῶν, ἐρομένου “τίνα τρόπον,” ἀποκρίνεται “φιλοσόφως:” οὕτω καὶ ἡμεῖς αὐτὴν ἀμυνώμεθα φιλοσοφοῦντες ἀξίως:  τὸν Δία δὲ πῶς ὕοντα; τὸν βορέαν δὲ πῶς;'   πῦρ ζητοῦμεν βαλανεῖον ἱμάτιον στέγην: καὶ γὰρ οὐχ ὑόμενοι καθήμεθ' οὐδὲ κλαίομεν καὶ σοὶ τοίνυν παρ' ὁντιναοῦν ἔστι τὸ κατεψυγμένον τοῦτο τοῦ βίου μέρος ἀναζωπυρεῖν καὶ ἀναθάλπειν, ἑτέρων βοηθημάτων μὴ δεόμενον ἀλλὰ χρώμενον εὐλογίστως   τοῖς παροῦσιν. αἱ μὲν γὰρ ἰατρικαὶ σικύαι τὸ φαυλότατον ἐκ τοῦ σώματος ἀναλαμβάνουσαι κουφίζουσι καὶ σῴζουσι τὸ λοιπόν, οἱ δὲ φιλόλυποι καὶ φιλαίτιοι τῷ τὰ χείριστα τῶν ἰδίων συνάγειν ἀεὶ καὶ διαλογίζεσθαι καὶ προστετηκέναι τοῖς ἀνιαροῖς ἄχρηστα  καὶ τὰ χρήσιμα ποιοῦσιν ἑαυτοῖς, ἐν ᾧ μάλιστα  καιρῷ βοηθεῖν πέφυκε. τοὺς γὰρ δοιοὺς πίθους, ὦ φίλε, οὓς ̔́Ομηρος ἔφη κηρῶν ἐμπλείους ἐν οὐρανῷ κεῖσθαι, τὸν μὲν ἀγαθῶν τὸν δὲ φαύλων, οὐχ ὁ Ζεὺς ταμιεύων κάθηται, καὶ μεθιεὶς τοῖς μὲν ἤπια  καὶ μεμιγμένα τοῖς δ' ἄκρατα ῥεύματα τῶν κακῶν: ἀλλ' ἡμῶν αὐτῶν οἱ μὲν νοῦν ἔχοντες ἐκ τῶν ἀγαθῶν τοῖς κακοῖς ἐπαρυτόμενοι τὸν βίον ποιοῦσιν ἡδίω καὶ ποτιμώτερον, τοῖς δὲ πολλοῖς ὥσπερ ἠθμοῖς ἐμμένει καὶ προσίσχεται τὰ φαυλότατα, τῶν βελτιόνων  ὑπεκρεόντων.</TextUnit>
    <TextUnit id="4" loc="5">διὸ κἂν ἀληθῶς κακῷ τινι καὶ λυπηρῷ περιπέσωμεν, ἐπάγεσθαι δεῖ τὸ ἱλαρὸν καὶ τὸ εὔθυμον  ἐκ τῶν ὑπαρχόντων καὶ ὑπολειπομένων ἀγαθῶν, τῷ οἰκείῳ τἀλλότριον ἐκλεαίνοντας: ὧν δ' ἡ φύσις οὐδὲν ἔχει κακὸν ἀλλ' ὅλον καὶ πᾶν τὸ λυποῦν ἐκ  κενῆς δόξης ἀναπέπλασται, ταῦτα δεῖ, καθάπερ τοῖς  δεδοικόσι τὰ προσωπεῖα παιδίοις ἐγγὺς καὶ ὑπὸ χεῖρα ποιοῦντες καὶ ἀναστρέφοντες ἐθίζομεν καταφρονεῖν, οὕτως ἐγγὺς ἁπτομένους καὶ συνερείδοντας τὸν λογισμὸν τὸ σαθρὸν καὶ τὸ κενὸν καὶ τετραγῳδημένον ἀποκαλύπτειν. οἷόν ἐστιν ἡ νῦν σοι παροῦσα μετάστασις  ἐκ τῆς νομιζομένης; πατρίδος. φύσει γὰρ οὐκ ἔστι πατρίς, ὥσπερ οὐδ' οἶκος οὐδ' ἀγρὸς οὐδὲ χαλκεῖον, ὡς ̓Αρίστων ἔλεγεν, οὐδ' ἰατρεῖον: ἀλλὰ γίγνεται  μᾶλλον δ' ὀνομάζεται καὶ καλεῖται τούτων ἕκαστον ἀεὶ πρὸς τὸν οἰκοῦντα καὶ χρώμενον. ὁ γὰρ  ἄνθρωπος, ᾗ φησιν ὁ Πλάτων , “φυτὸν οὐκ ἔγγειον” οὐδ' ἀκίνητον “ἀλλ' οὐράνιόν” ἐστιν, ὥσπερ ῥίζης τὸ σῶμα τῆς κεφαλῆς ὀρθὸν ἱστάσης , πρὸς τὸν οὐρανὸν ἀνεστραμμένον. ὅθεν εὖ μὲν ὁ ̔Ηρακλῆς εἶπεν  ̓Αργεῖος ἢ Θηβαῖος: οὐ γὰρ εὔχομαι    μιᾶς: ἅπας μοι πύργος ̔Ελλήνων πατρίς.   ὁ δὲ Σωκράτης βέλτιον, οὐκ ̓Αθηναῖος οὐδ' ̔́Ελλην ἀλλὰ κόσμιος εἶναι φήσας, ὡς ἄν τις ̔Ρόδιος εἶπεν  ἢ Κορίνθιος : ὅτι μηδὲ Σουνίῳ, μηδὲ Ταινάρῳ μηδὲ τοῖς Κεραυνίοις ἐνέκλεισεν ἑαυτόν.    ὁρᾷς τὸν ὑψοῦ τόνδ' ἄπειρον αἰθέρα,   καὶ γῆν πέριξ ἔχονθ' ὑγραῖς ἐν ἀγκάλαις;   οὗτοι τῆς πατρίδος ἡμῶν ὅροι εἰσί , καὶ οὐδεὶς οὔτε φυγὰς ἐν τούτοις οὔτε ξένος οὔτ' ἀλλοδαπός, ὅπου  ταὐτὸ πῦρ ὕδωρ ἀήρ, ἄρχοντες οἱ αὐτοὶ καὶ διοικηταὶ καὶ πρυτάνεις, ἥλιος σελήνη φωσφόρος: οἱ αὐτοὶ νόμοι πᾶσι, ὑφ' ἑνὸς προστάγματος καὶ μιᾶς ἡγεμονίας τροπαὶ βόρειοι τροπαὶ νότιοι ἰσημερίαι Πλειὰς ̓Αρκτοῦρος, ὧραι σπόρων ὧραι φυτειῶν: εἷς  δὲ βασιλεὺς; καὶ ἄρχων “θεὸς ἀρχήν τε καὶ μέσα καὶ τελευτὴν ἔχων τοῦ παντός, εὐθείᾳ περαίνει κατὰ φύσιν περιπορευόμενος: τῷ δ' ἕπεται Δίκη τῶν ἀπολειπομένων τοῦ θείου νόμου τιμωρός,” χρώμεθα πάντες ἄνθρωποι φύσει πρὸς πάντας ἀνθρώπους  ὥσπερ πολίτας.</TextUnit>
    <TextUnit id="5" loc="6">τὸ δέ σε μὴ κατοικεῖν Σάρδεις οὐδέν ἐστιν: οὐδὲ γὰρ ̓Αθηναῖοι πάντες κατοικοῦσι Κολλυτὸν οὐδὲ Κορίνθιοι Κράνειον οὐδὲ Πιτάνην Λάκωνες. ἆρ' οὖν ξένοι καὶ ἀπόλιδὲς εἰσιν ̓Αθηναίων οἱ μεταστάντες  ἐκ Μελίτης εἰς Διωμίδα, ὅπου καὶ μῆνα Μεταγειτνιῶνα καὶ θυσίαν ἐπώνυμον ἄγουσι τοῦ  μετοικισμοῦ τὰ Μεταγείτνια, τὴν πρὸς ἑτέρους γειτνίασιν εὐκόλως καὶ ἱλαρῶς ἐκδεχόμενοι καὶ στέργοντες:; οὐκ ἂν εἴποις. τί οὖν τῆς οἰκουμένης μέρος  ἢ τῆς γῆς ἁπάσης ἕτερον ἑτέρου μακράν ἐστιν, ἣν  ἀποδεικνύουσιν οἱ μαθηματικοὶ σημείου λόγον ἔχουσαν ἀδιαστάτου πρὸς τὸν οὐρανόν; ἀλλ' ἡμεῖς ὥσπερ μύρμηκες ἢ μέλιτται μυρμηκιᾶς μιᾶς ἢ κυψέλης ἐκπεσόντες ἀδημονοῦμεν καὶ ξενοπαθοῦμεν, οὐκ εἰδότες  οὐδὲ μεμαθηκότες οἰκεῖα τὰ πάντα ποιεῖσθαι καὶ νομίζειν ὥσπερ ἐστί. καίτοι γελῶμεν τὴν ἀβελτερίαν τοῦ φάσκοντος ἐν ̓Αθήναις βελτίονα σελήνην εἶναι τῆς ἐν Κορίνθῳ: τρόπον τινὰ ταὐτὸ πάσχοντες, ὅταν ἀμφιγνοῶμεν ἐπὶ ξένης γενόμενοι τὴν γῆν  τὴν θάλατταν τὸν ἀέρα τὸν οὐρανὸν, ὡς ἕτερα καὶ  διαφέροντα τῶν συνήθων. ἡ μὲν γὰρ φύσις ἐλευθέρους ἡμᾶς καὶ λελυμένους ἀφίησιν, ἡμεῖς δ' αὐτοὶ συνδέομεν ἑαυτοὺς συστενοχωροῦμεν ἐγκατοικοδομοῦμεν, εἰς μικρὰ καὶ γλίσχρα συνελαύνομεν. εἶτα τῶν  μὲν Περσῶν βασιλέων καταγελῶμεν, εἴ γε δὴ ἀληθὲς ὅτι τὸ τοῦ Χοάσπου μόνον ὕδωρ πίνοντες ἄνυδρον αὑτοῖς τὴν ἄλλην ποιοῦσιν οἰκουμένην: ὅταν δὲ μεταστῶμεν εἰς ἕτερα χωρία, τοῦ Κηφισοῦ γλιχόμενοι καὶ τὸν Εὐρώταν ἢ τὸν Ταΰγετον ἢ τὸν Παρνασὸν ἐπιποθοῦντες, ἄπολιν καὶ ἀοίκητον αὑτοῖς τὴν οἰκουμένην ποιοῦμεν.</TextUnit>
    <TextUnit id="6" loc="7">Αἰγυπτίων μὲν οὖν οἱ δι' ὀργήν τινα καὶ  χαλεπότητα τοῦ βασιλέως εἰς Αἰθιοπίαν μετοικιζόμενοι, πρὸς τοὺς δεομένους ἐπανελθεῖν ἐπὶ τέκνα  καὶ , γυναῖκας ἐπιδεικνύντες τὰ αἰδοῖα κυνικώτερον οὔτε γάμων ἔφασαν οὔτε παίδων ἀπορήσειν,  ἄχρι οὗ ταῦτα μεθ' ἑαυτῶν ἔχωσιν εὐπρεπέστερον δ' ἐστὶ καὶ σεμνότερον εἰπεῖν ὡς, ὅπου καὶ ὅτῳ μετρίων πρὸς τὸν βίον εὐπορεῖν συμβέβηκεν, ἐνταῦθ' οὗτος οὔτ' ἄπολις οὔτ' ἀνέστιος οὔτε ξένος ἐστί:  μόνον ἔχειν δεῖ πρὸς τούτοις νοῦν καὶ λογισμὸν  ὥσπερ ἄγκυραν κυβερνήτην, ἵνα παντὶ χρῆσθαι λιμένι προσορμισθεὶς δύνηται. πλοῦτον μὲν γὰρ ἀποβαλόντα ῥᾳδίως οὐκ ἔστι καὶ ταχέως: ἄλλον συναγαγεῖν: πατρὶς δὲ γίγνεται πᾶσα πόλις εὐθὺς ἀνθρώπῳ  χρῆσθαι μεμαθηκότι καὶ ῥίζας ἔχοντι πανταχοῦ ζῆν τε καὶ τρέφεσθαι καὶ παντὶ τόπῳ προσφύεσθαι δυναμένας: οἵας εἶχε Θεμιστοκλῆς οἵας Δημήτριος ὁ Φαληρεύς. οὗτος μὲν γὰρ ἐν ̓Αλεξανδρείᾳ μετὰ τὴν φυγὴν πρῶτος ὢν τῶν Πτολεμαίου φίλων, οὐ  μόνον αὐτὸς ἐν ἀφθόνοις διῆγεν ἀλλὰ καὶ τοῖς ̓Αθηναίοις δωρεὰς ἔπεμπε. Θεμιστοκλῆς δὲ χορηγίᾳ βασιλικῇ πρυτανευόμενος εἰπεῖν λέγεται πρὸς τὴν γυναῖκα καὶ τοὺς παῖδας “ἀπωλόμεθ' ἄν, εἰ μὴ ἀπωλόμεθα” διὸ καὶ Διογένης ὁ κύων πρὸς τὸν εἰπόντα,  “Σινωπεῖς σου φυγὴν ἐκ Πόντου κατέγνωσαν:” “ἐγὼ δ'” εἶπεν “ἐκείνων ἐν Πόντῳ μονήν,”  ἄκραις ἐπὶ ῥηγμῖσιν ἀξένου πόρου.  Στρατόνικος δὲ τὸν ἐν Σερίφῳ ξένον ἠρώτησεν, ἐφ' ὅτῳ τῶν ἀδικημάτων φυγὴ τέτακται παρ' αὐτοῖς  ἐπιτίμιον: ἀκούσας δ' ὅτι τοὺς ῥᾳδιουργοὺς φυγαδεύουσι, “τί οὖν” εἶπεν “οὐκ ἐρρᾳδιούργησας, ὅπως ἐκ τῆς στενοχωρίας ταύτης μεταστῇς ;'” ὅπου φησὶν  ὁ κωμικὸς τὰ σῦκα ταῖς σφενδόναις τρυγᾶσθαι, καὶ  πάντ' ἔχειν ὅσων δεῖ τὴν νῆσον.</TextUnit>
    <TextUnit id="7" loc="8">ἂν γὰρ σκοπῇς ἄνευ κενῆς δόξης τὴν ἀλήθειαν, ὁ μίαν πόλιν ἔχων ξένος ἐστὶ τῶν ἄλλων ἁπασῶν καὶ ἀλλότριος. οὐ γὰρ δοκεῖ καλὸν οὐδὲ δίκαιον εἶναι καταλιπόντα τὴν ἑαυτοῦ νέμειν ἑτέραν.  Σπάρταν ἔλαχες, ταύταν κόσμει,  κἂν ἄδοξος ᾖ κἂν νοσώδης κἂν ταράττηται στάσεσιν ὑφ' ἑαυτῆς καὶ πράγμασι μὴ ὑγιαίνουσιν. οὗ δ' ἡ τύχη τὴν ἰδίαν ἀφῄρηται, τούτῳ δίδωσιν ἔχειν τὴν ἀρέσασαν.  τὸ γὰρ καλὸν ἐκεῖνο παράγγελμα τῶν Πυθαγορείων  “ἑλοῦ βίον ἄριστον, ἡδὺν δ' αὐτὸν ἡ συνήθεια ποιήσει,'” κἀνταῦθα σοφόν ἐστι καὶ χρήσιμον: “ἑλοῦ πόλιν τὴν ἀρίστην καὶ ἡδίστην, πατρίδα δ' αὐτὴν ὁ χρόνος ποιήσει,” καὶ πατρίδα μὴ περισπῶσαν μὴ ἐνοχλοῦσαν μὴ προστάττουσαν: “εἰσένεγκε, πρέσβευσον  εἰς ̔Ρώμην, ὑπόδεξαι τὸν ἡγεμόνα, λειτούργησον” ἂν γὰρ τούτων τις μνημονεύῃ φρένας ἔχων καὶ μὴ παντάπασι τετυφωμένος, αἱρήσεται καὶ νῆσον οἰκεῖν φυγὰς γενόμενος, Γύαρον ἢ Κίναρον  σκληρὰν ἄκαρπον καὶ φυτεύεσθαι κακήν,   οὐκ ἀθυμῶν οὐδ' ὀδυρόμενος οὐδὲ λέγων ἐκεῖνα τὰ τῶν παρὰ Σιμωνίδῃ γυναικῶν,   ἴσχει δέ με πορφυρέας ἁλὸς, ἀμφιταρασσομένας ὀρυμαγδός:   ἀλλὰ μᾶλλον τὸ τοῦ Φιλίππου λογιζόμενος: πεσὼν γὰρ ἐν παλαίστρᾳ καὶ μεταστραφείς, ὡς εἶδε τοῦ σώματος τὸν τύπον, “ὧ ̔Ηράκλεις” εἶπεν “ὡς μικροῦ μέρους τῆς γῆς φύσει μετέχοντες, ὅλης ἐφιέμεθα τῆς οἰκουμένης.”</TextUnit>
    <TextUnit id="8" loc="9">οἶμαί σε τῆς Νάξου: γεγονέναι θεατήν: εἰ δὲ μὴ , τῆς γ' ̔Υρίας ἐνταῦθα πλησίον οὔσης: ἀλλ' ἐκείνη μὲν ἐχώρει τὸν ̓Εφιάλτην καὶ τὸν ̓͂Ωτον, αὕτη δὲ τοῦ ̓Ωρίωνος , ἦν οἰκητήριον ὁ δ' ̓Αλκμέων ἰλὺν νεοπαγῆ τοῦ ̓Αχελῴου προσχωννύντος ἐπῴκησεν ὑποφεύγων   τὰς Εὐμενίδας, ὡς οἱ ποιηταὶ λέγουσι: ἐγὼ δὲ κἀκεῖνον εἰκάζω φεύγοντα πολιτικὰς: ταραχὰς καὶ στάσεις καὶ συκοφαντίας ἐρινυώδεις ἑλέσθαι βραχὺ χωρίον ἀπραγμόνως ἐν ἡσυχίᾳ κατοικεῖν. Τιβέριος δὲ Καῖσαρ, ἐν Καπρέαις ἑπτὰ ἔτη διῃτήθη μέχρι  τῆς τελευτῆς: καὶ τὸ τῆς οἰκουμένης ἡγεμονικὸν ἱερὸν ὥσπερ εἰς καρδίαν συνηγμένον οὐδαμοῦ μετέστη τοσοῦτον χρόνον. ἀλλ' ἐκείνῳ μὲν αἱ τῆς ἡγεμονίας φροντίδες ἐπιχεόμεναι καὶ προσφερόμεναι πανταχόθεν, οὐ καθαρὰν παρεῖχον οὐδ' ἀκύμονα   τὴν νησιῶτιν ἡσυχίαν ᾧ δ' ἔξεστιν εἰς μικρὰν  ἀποβάντι νῆσον οὐ μικρῶν ἀπηλλάχθαι κακῶν, οὗτος ἄθλιός ἐστι μὴ προσλαλῶν ἑαυτῷ τὰ Πινδαρικὰ μηδ' ἐπᾴδων πολλάκις   ἐλαφρὰν κυπάρισσον φιλέειν,   ἐᾶν δὲ νομὸν Κρήτας περιδαῖον:   ἐμοὶ δ' ὀλίγον μὲν γᾶς δέδοται, ὅθεν ἄδρυς,   πενθέων δ' οὐκ ἔλαχον οὐδὲ στασίων   οὐδὲ προσταγμάτων ἡγεμονικῶν οὐδ' ὑπουργιῶν ἐν πολιτικαῖς χρείαις καὶ λειτουργιῶν δυσπαραιτήτων.</TextUnit>
    <TextUnit id="9" loc="10">ὅπου γὰρ οὐ φαύλως δοκεῖ λέγειν ὁ Καλλίμαχος τό  μὴ μετρεῖν σχοίνῳ Περσίδι τὴν σοφίην;  ἦπου τὴν εὐδαιμονίαν σχοίνοις καὶ παρασάγγαις  μετροῦντες, ἐὰν νῆσον οἰκῶμεν διακοσίων σταδίων,  ἀλλὰ μὴ τεσσάρων ἡμερῶν ὥσπερ ἡ Σικελία περίπλουν ἔχουσαν, ὀδυνᾶν ἑαυτοὺς καὶ θρηνεῖν ὀφείλομεν ὡς κακοδαιμονοῦντες; τί γὰρ ἡ πλατεῖα χώρα πρὸς τὸν ἄλυπον βίον; οὐκ ἀκούεις τοῦ Ταντάλου λέγοντος ἐν τῇ τραγῳδίᾳ    σπείρω δ' ἄρουραν δώδεχ' ἡμερῶν ὁδόν,  Βερέκυντα χῶρον   εἶτα μετ' ὀλίγον λέγοντος   οὑμὸς δὲ πότμος οὐρανῷ κυρῶν ἄνω,    ἔραζε πίπτει, καί με προσφωνεῖ τάδε:  γίγνωσκε τἀνθρώπεια μὴ σέβειν ἄγαν;   ὁ δὲ Ναυσίθοος τὴν εὐρύχωρον ̔Υπέρειαν καταλιπὼν διὰ τὸ γειτνιᾶν τοὺς Κύκλωπας αὐτῇ, καὶ μεταστὰς  εἰς νῆσον  ἑκὰς ἀνδρῶν ἀλφηστάων καὶ κατοικῶν ἀνεπίμικτος ἀνθρώπων ἀπάνευθε, πολυκλύστῳ ἐνὶ πόντῳ, τὸν ἥδιστον παρεσκεύασε βίον τοῖς ἑαυτοῦ πολίταις.  τὰς δὲ Κυκλάδας πρότερον μὲν οἱ Μίνω παῖδες, ὕστερον δ' οἱ Κόδρου καὶ Νείλεω κατῴκησαν, ἐν αἷς τὰ νῦν οἱ ἀνόητοι φυγάδες οἴονται κολάζεσθαι. καίτοι ποία φυγαδικὴ νῆσος οὐκ ἔστι πλατυτέρα τῆς Σκιλλουντίας χώρας, ἐν ᾗ Ξενοφῶν μετὰ τὴν στρατείαν  τὸ λιπαρὸν εἶδε γῆρας; ἡ δ' ̓Ακαδήμεια, τρισχιλίων χωρίδιον ἐωνημένον, οἰκητήριον ἦν Πλάτωνος καὶ Ξενοκράτους καὶ Πολέμωνος αὐτόθι σχολαζόντων καὶ καταβιούντων τὸν ἅπαντα  χρόνον, πλὴν μίαν ἡμέραν, ἐν Ξενοκράτης καθ'  ἕκαστον ἔτος εἰς ἄστυ κατῄει Διονυσίων καινοῖς τραγῳδοῖς, ὡς ἔφασαν, τὴν ἑορτήν. ̓Αριστοτέλην δὲ καὶ λελοιδόρηκε Θεόκριτος ὁ Χῖος, ὅτι τὴν παρὰ Φιλίππῳ καὶ ̓Αλεξάνδρῳ δίαιταν ἀγαπήσας   εἵλετο ναίειν    ἀντ' ̓Ακαδημείας Βορβόρου ἐν προχοαῖς.   ἔστι γὰρ ποταμὸς περὶ Πέλλην, ὃν Μακεδόνες  Βόρβορον καλοῦσι. τὰς δὲ νήσους ὥσπερ ἐπίτηδες ὑμνῶν καὶ συνιστὰς ἡμῖν ὁ ποιητής, Λῆμνον δ' εἰσαφίκανε, πόλιν θείοιο Θόαντος:  καὶ   ὅσσον Λέσβος ἄνω, μακάρων ἕδος, ἐντὸς ἐέργει: καί Σκῦρον ἑλὼν αἰπεῖαν, ̓Ενυῆος πτολίεθρον:  καὶ   οἳ δ' ἐκ Δουλιχίοιο ̓Εχινάων θ' ἱεράων    νήσων, αἳ ναίουσι πέρην ἁλὸς, ̓́Ηλιδος ἄντα.   καὶ τῶν ἐπιφανῶν ἀνδρῶν νῆσον οἰκεῖν φησι τὸν θεοφιλέστατον Αἴολον, τὸν σοφώτατον ̓Οδυσσέα, τὸν ἀνδρειότατον Αἴαντα, τὸν φιλοξενώτατον ̓Αλκίνουν.</TextUnit>
    <TextUnit id="10" loc="11">ὁ μὲν οὖν Ζήνων, πυθόμενος ἣν ἔτι λοιπὴν  εἶχε ναῦν μετὰ τῶν φορτίων καταπεπομένην ὑπὸ τῆς θαλάσσης, “εὖγ'” εἶπεν “ὦ τύχη, ποιεῖς, εἰς τρίβωνα καὶ βίον φιλόσοφον συνελαύνους' ἡμᾶς.  ” ἀνὴρ δὲ μὴ τετυφωμένος παντάπασι μηδ' ὀχλομανῶν οὐκ ἂν οἶμαι τὴν τύχην μέμψαιτο συνελαυνόμενος  εἰς νῆσον, ἀλλ' ἐπαινέσειεν ὅτι τὸν πολὺν ἄλυν καὶ ῥέμβον ἑαυτοῦ καὶ πλάνας ἐν ἀποδημίαις καὶ κινδύνους ἐν θαλάσσῃ καὶ θορύβους ἐν ἀγορᾷ περιελοῦσα, μόνιμον καὶ σχολαῖον καὶ ἀπερίσπαστον καὶ ἴδιον βίον ὡς ἀληθῶς δίδωσι, κέντρῳ καὶ διαστήματι  περιγράψασα τὴν τῶν ἀναγκαίων χρείαν.  ποία γὰρ νῆσος οἰκίαν οὐκ ἔχει περίπατον λουτρὸν ἰχθῦς λαγωοὺς ἄγρᾳ καὶ παιδιᾷ χρῆσθαι βουλομένοις; τὸ μέγιστον, ἡσυχίας, ἧς διψῶσιν ἕτεροι, σοὶ  πολλάκις τυχεῖν ἔνεστιν ἀλλὰ πεττεύοντας καὶ ἀποκρυπτομένους  οἴκοι συκοφάνται καὶ πολυπράγμονες ἐξιχνεύοντες καὶ διώκοντες ἐκ τῶν προαστείων καὶ τῶν κήπων εἰς ἀγορὰν καὶ εἰς αὐλὴν βίᾳ κατάγουσιν: εἰς δὲ νῆσον οὐκ ἐνοχλῶν τις οὐκ αἰτῶν οὐ δανειζόμενος οὐκ ἐγγυήσασθαι παρακαλῶν οὐ συναρχαιρεσιάσαι,   δι' εὔνοιαν δὲ καὶ πόθον οἱ βέλτιστοι τῶν ἀναγκαίων καὶ οἰκείων πλέουσιν: ὁ δ' ἄλλος βίος ἄσυλος καὶ ἱερὸς ἀνεῖται τῷ βουλομένῳ καὶ μεμαθηκότι σχολάζειν. ὁ δὲ τοὺς περιτρέχοντας ἔξω καὶ τοῦ βίου τὸ πλεῖστον ἐν πανδοκείοις καὶ  πορθμείοις ἀναλίσκοντας εὐδαιμονίζων, ὅμοιός ἐστι τῷ τοὺς πλάνητας οἰομένῳ τῶν ἀπλανῶν ἀστέρων πράττειν ἄμεινον: καίτοι τῶν πλανήτων ἕκαστος ἐν μιᾷ σφαίρᾳ καθάπερ ἐν νήσῳ περιπολῶν διαφυλάττει τὴν τάξιν “ἥλιος γὰρ οὐχ ὑπερβήσεται τὰ μέτρα  ” φησὶν ὁ ̔Ηράκλειτος: “εἰ δὲ μή, ̓Ερινύες μιν Δίκης ἐπίκουροι ἐξευρήσουσιν.  ”</TextUnit>
    <TextUnit id="11" loc="12">ἀλλὰ ταῦτα μέν, ὦ φίλε, καὶ τὰ τοιαῦτα πρὸς ἐκείνους λέγωμεν κἀκείνοις ἐπᾴδωμεν, οἷς εἰς νῆσον ἀπῳκισμένοις ἀνεπίμικτα ποιεῖ τἄλλα ;   πόντος ἁλὸς, ὃ πολεῖς ἀέκοντας ἐρύκει:   σοὶ δ' οὐχ ἑνὸς δεδομένου μόνον, ἀλλ' ἀπειρημένου τόπου, πασῶν ἐστιν ἐξουσία πόλεων ἡ μιᾶς κώλυσις. ἀλλὰ μὴν τῷ “οὐκ ἄρχομεν οὐδὲ βουλεύομεν οὐδ' ἀγωνοθετοῦμεν” ἀντίθες τὸ “οὐ στασιάζομεν οὐδ'  ἀναλίσκομεν οὐδὲ προσηρτήμεθα θύραις ἡγεμόνος: οὐδὲν οὖν μέλει ἡμῖν , ὅστις ὁ κεκληρωμένος τὴν ἐπαρχίαν ἐστίν, εἰ ἀκράχολος εἰ ἐπαχθής.” ἀλλ' ἡμεῖς, καθάπερ ̓Αρχίλοχος τῆς Θάσου τὰ καρποφόρα καὶ  οἰνόπεδα παρορῶν, διὰ τὸ τραχὺ καὶ ἀνώμαλον διέβαλε  τὴν νῆσον εἰπών   ἣδε δ' ὥστ' ὄνου ῥάχις   ἕστηκεν ὕλης; ἀγρίας ἐπιστεφής,   οὕτω τῆς φυγῆς πρὸς ἓν μέρος τὸ ἄδοξον ἐντεινόμενοι παρορῶμεν τὴν ἀπραγμοσύνην καὶ τὴν σχολὴν  καὶ τὴν ἐλευθερίαν. καίτοι τούς γε Περσῶν βασιλέας ἐμακάριζον ἐν Βαβυλῶνι τὸν χειμῶνα διάγοντας, ἐν δὲ Μηδίᾳ τὸ θέρος, ἐν δὲ Σούσοις τὸ ἥδιστον τοῦ ἔαρος. ἔξεστι δήπου καὶ τῷ , μεθεστῶτι μυστηρίοις ἐν ̓Ελευσῖνι διατρίβειν Διονυσίοις ἐν ̓Αθήναις, ̓Ολύμπι' ἐν Πίσῃ Νέμε' ἐν ̓́Αργει πανηγυρίζειν, Πυθίων ἀγομένων εἰς Δελφοὺς παρελθεῖν, ̓Ισθμίων εἰς Κόρινθον, ἄνπερ ᾖ φιλοθέωρος: εἰ δὲ μή, σχολὴ περίπατος ἀνάγνωσις ὕπνος ἀθορύβητος: τὸ τοῦ Διογένους “̓Αριστοτέλης ἀριστᾷ, ὅταν δοκῇ  Φιλίππῳ , Διογένης, ὅταν Διογένει” μήτε πραγματείας μήτ' ἄρχοντος μήθ' ἡγεμόνος τὴν συνήθη δίαιταν περισπῶντος.</TextUnit>
    <TextUnit id="12" loc="13">διὰ τοῦτο τῶν φρονιμωτάτων καὶ σοφωτάτων  ὀλίγους ἂν εὕροις ἐν ταῖς ἑαυτῶν πατρίσι κεκηδευμένους, οἱ δὲ πλεῖστοι μηδενὸς ἀναγκάζοντος αὐτοὶ τὸ ἀγκύριον ἀράμενοι μεθωρμίσαντο τοὺς βίους καὶ μετέστησαν οἱ μὲν εἰς ̓Αθήνας οἱ δ' ἐξ ̓Αθηνῶν. τίς γὰρ εἴρηκε τῆς ἑαυτοῦ πατρίδος ἐγκώμιον τοιοῦτον,  οἷον Εὐριπίδης;   ᾗ πρῶτα μὲν λεὼς οὐκ ἐπακτὸς ἄλλοθεν,    αὐτόχθονες δ' ἔφυμεν: αἱ δ' ἄλλαι πόλεις   πεσσῶν ὁμοίως διαφορηθεῖσαι βολαῖς,   ἄλλαι παρ' ἄλλων εἰσὶν εἰσαγώγιμοι.   εἰ δὲ πάρεργον χρή τι κομπάσαι, γύναι,   οὐρανὸν ὑπὲρ γῆς ἔχομεν εὖ κεκραμένον  ἵν' οὔτ' ἄγαν πῦρ οὔτε χεῖμα συμπίτνει.  ἃ δ' ̔Ελλὰς ̓Ασία τ' ἐκτρέφει κάλλιστα γῆς,   δέλεαρ ἔχοντες τήνδε συνθηρεύομεν    ἀλλ' ὁ ταῦτα γράψας εἰς Μακεδονίαν ᾤχετο καὶ παρ' ̓Αρχελάῳ κατεβίωσεν. ἀκήκοας δὲ δήπου καὶ τουτὶ τοὐπιγραμμάτιον   Αἰσχύλον Εὐφορίωνος ̓Αθηναῖον τόδε κεύθει   μνῆμα καταφθίμενον πυροφόροιο Γέλας    καὶ γὰρ καὶ οὗτος εἰς Σικελίαν ἀπῆρε καὶ Σιμωνίδης πρότερον. τὸ δ' “̔Ηροδότου ̔Αλικαρνησέος ἱστορίης ἀπόδεξις ἥδε ” πολλοὶ μεταγράφουσιν （“̔Ηροδότου Θουρίου）: μετῴκησε” γὰρ εἰς Θουρίους καὶ   τῆς ἀποικίας ἐκείνης μετέσχε. τὸ δ' ἱερὸν καὶ δαιμόνιον ἐν μούσαις πνεῦμα, Φρυγίας κοσμήτορα μάχας ̔́Ομηρον, οὐ τοῦτο πεποίηκε πολλαῖς ἀμφισβητήσιμον πόλεσιν, ὅτι μὴ μιᾶς ἐστιν ἐγκωμιαστής; καὶ ξενίου Διὸς πολλαὶ τιμαὶ καὶ μεγάλαι.</TextUnit>
    <TextUnit id="13" loc="14">εἰ δὲ φήσει τις ὅτι δόξαν οὗτοι καὶ τιμὰς ἐθήρευον, ἐπὶ τοὺς σοφοὺς ἐλθὲ καὶ τὰς: σοφὰς ̓Αθήνησι σχολὰς καὶ διατριβάς: ἀναπέμπασαι τὰς ἐν Λυκείῳ τὰς ἐν ̓Ακαδημείᾳ , τὴν Στοὰν τὸ Παλλάδιον  τὸ ̓Ωδεῖον. εἰ τὴν Περιπατητικὴν ἀσπάζῃ μάλιστα καὶ τεθαύμακας, ̓Αριστοτέλης ἦν ἐκ Σταγείρων, Θεόφραστος ἐξ ̓Ερέσου , Στράτων ἐκ Λαμψάκου, Γλύκων ἐκ Τρωάδος, ̓Αρίστων ἐκ Κέω, Κριτόλαος Φασηλίτης: εἰ τὴν Στωικήν, Ζήνων Κιτιεύς, Κλεάνθης ̓́Ασσιος, Χρύσιππος Σολεύς, Διογένης Βαβυλώνιος, ̓Αντίπατρος Ταρσεύς: ὁ δ' ̓Αθηναῖος ̓Αρχέδημος εἰς τὴν Πάρθων μεταστὰς ἐν Βαβυλῶνι Στωικὴν διαδοχὴν ἀπέλιπε. τίς οὖν τούτους ἐδίωξεν; οὐδείς: ἀλλ' αὐτοὶ διώκοντες ἡσυχίαν, ἧς οὐ πάνυ  μέτεστιν οἴκοι τοῖς ἡντιναοῦν δόξαν ἢ δύναμιν ἔχουσι,  τὰ μὲν ἄλλα λόγοις τοῦτο δ' ἔργοις ἡμᾶς διδάσκουσι. καὶ γὰρ νῦν οἱ δοκιμώτατοι καὶ κράτιστοι ζῶσιν  ἐπὶ ξένης, οὐ μετασταθέντες ἀλλὰ μεταστάντες, οὐδὲ φυγαδευθέντες ἀλλὰ φυγόντες αὐτοὶ πράγματα καὶ  περισπασμοὺς καὶ ἀσχολίας, ἃς αἱ πατρίδες φέρουσι. καὶ γὰρ τοῖς παλαιοῖς; ὡς ἔοικεν αἱ Μοῦσαι τὰ κάλλιστα τῶν συνταγμάτων καὶ δοκιμώτατα φυγὴν λαβοῦσαι συνεργὸν ἐπετέλεσαν. Θουκυδίδης ̓Αθηναῖος συνέγραψε τὸν πόλεμον τῶν Πελοποννησίων καὶ ̓Αθηναίων  ἐν Θρᾴκῃ περὶ τὴν Σκαπτὴν ὕλην: Ξενοφῶν ἐν Σκιλλοῦντι τῆς ̓Ηλείας, Φίλιστος ἐν ̓Ηπείρῳ, Τίμαιος ὁ Ταυρομενίτης ἐν ̓Αθήναις, ̓Ανδροτίων ̓Αθηναῖος  ἐν Μεγάροις, Βακχυλίδης ὁ ποιητὴς ἐν Πελοποννήσῳ, πάντες οὗτοι καὶ πλείονες ἄλλοι τῶν πατρίδων  ἐκπεσόντες οὐκ ἀπέγνωσαν οὐδ' ἔρριψαν ἑαυτούς, ἀλλ' ἐχρήσαντο ταῖς εὐφυΐαις ἐφόδιον παρὰ τῆς τύχης τὴν φυγὴν λαβόντες, δι' ἣν πανταχοῦ καὶ τεθνηκότες μνημονεύονται: τῶν δ' ἐκβαλόντων καὶ καταστασιασάντων οὐδὲ εἷς λόγος οὐδενὸς ἀπολέλειπται  .</TextUnit>
    <TextUnit id="14" loc="15">διὸ καὶ γελοῖός ἐστιν ὁ νομίζων ἀδοξίαν τῇ φυγῇ προσεῖναι. τί λέγεις; ἄδοξός; ἐστι Διογένης ὃν ἰδὼν ̓Αλέξανδρος ἐν ἡλίῳ καθήμενον ἐπιστὰς ἠρώτησεν, εἴ τινος δεῖται: τοῦ δὲ μηδὲν ἀλλ' ἢ  σμικρὸν ἀποσκοτίσαι κελεύσαντος, ἐκπλαγεὶς τὸ φρόνημα πρὸς τοὺς φίλους εἶπεν “εἰ μὴ ̓Αλέξανδρος ἤμην, Διογένης; ἂν ἤμην;'” ἠδόξει δὲ Κάμιλλος ἐκ  τῆς ̔Ρώμης ἐλαυνόμενος, ἧς δεύτερος κτίστης νῦν ἀναγορεύεται; καὶ μὴν Θεμιστοκλῆς οὐ τὴν ἐν τοῖς ̔́Ελλησι δόξαν φυγὼν ἀπέβαλεν ἀλλὰ τὴν ἐν τοῖς βαρβάροις προσέλαβε: καὶ οὐδείς ἐστιν οὕτως ἀφιλότιμος  οὐδ' ἀγεννής, ὃς μᾶλλον ἂν ἐβούλετο Λεωβάτης ὁ γραψάμενος ἢ Θεμιστοκλῆς ὁ φυγαδευθεὶς εἶναι, καὶ Κλώδιος ὁ ἐκβαλὼν ἢ Κικέρων ὁ ἐκβληθείς, καὶ ̓Αριστοφῶν ὁ κατηγορήσας ἢ Τιμόθεος ὁ μεταστὰς ἐκ τῆς πατρίδος.</TextUnit>
    <TextUnit id="15" loc="16">ἀλλ' ἐπεὶ πολλοὺς τὰ τοῦ Εὐριπίδου κινεῖ δυνατῶς τῆς φυγῆς κατηγορεῖν δοκοῦντος, ἴδωμεν ἃ λέγει καθ' ἕκαστον ἐρωτῶν καὶ ἀποκρινόμενος:  ταῦτα πρώτως οὐκ ὀρθῶς οὐδ' ἀληθῶς ἀξιοῦται.  πρῶτον μὲν γὰρ οὐ δούλου τὸ “μὴ λέγειν ἅ τις φρονεῖ,” ἀλλὰ νοῦν ἔχοντος ἀνδρὸς ἐν καιροῖς καὶ πράγμασιν ἐχεμυθίας; καὶ σιωπῆς δεομένοις, ὥσπερ αὐτὸς ἀλλαχόθι βέλτιον εἴρηκε  σιγᾶν θ' ὅπου δεῖ καὶ λέγειν ἵν' ἀσφαλές.   ἔπειτα τὴν τῶν κρατούντων ἀμαθίαν οὐχ ἧττον οἴκοι  μένοντας ἢ φεύγοντας ἀνάγκη φέρειν: ἀλλὰ καὶ μᾶλλον πολλάκις οἱ μένοντες τῶν ἀπαλλαγέντων τοὺς ἰσχύοντας ἐν πόλεσιν ἀδίκως τῷ συκοφαντεῖν ἢ βιάζεσθαι  δεδίασι, τὸ δὲ μέγιστον καὶ ἀτοπώτατον, εἰ  παρρησίαν τῶν φυγάδων ἀφαιρεῖται: θαυμαστὸν γάρ, εἰ Θεόδωρος ἀπαρρησίαστος ἦν, ὅς, Λυσιμάχου τοῦ βασιλέως εἰπόντος πρὸς αὐτὸν “ἡ πατρίς σε τοιοῦτον ὄντ' ἐξέβαλε,'” “ναί” εἶπε “μὴ δυναμένη φέρειν ὥσπερ ἡ Σεμέλη τὸν Διόνυσον.” ἐπιδείξαντος  δ' αὐτῷ Τελεσφόρον ἐν γαλεάγρᾳ τοὺς ὀφθαλμοὺς ἐξορωρυγμένον καὶ περικεκομμένον τὴν ῥῖνα καὶ τὰ ὦτα καὶ τὴν γλῶτταν ἐκτετμημένον, καὶ εἰπόντος “οὕτως ἐγὼ διατίθημι τοὺς κακῶς με ποιοῦντας:” “τί δὲ Θεοδώρῳ μέλει, ἔφη, πότερον ὑπὲρ γῆς ἢ ὑπὸ   γῆς σήπεται;' τί δέ; Διογένης οὐκ εἶχε παρρησίαν, ὃς εἰς τὸ τοῦ Φιλίππου στρατόπεδον παρελθών, ὁπηνίκα μαχούμενος ἐχώρει τοῖς ̔́Ελλησι, καὶ πρὸς αὐτὸν ἀναχθεὶς ὡς; κατάσκοπος, ναί, κατάσκοπος ἔφη τῆς ἀπληστίας ἀφῖχθαι αὐτοῦ καὶ τῆς ἀφροσύνης,  ἥκοντος ἐν βραχεῖ καιρῷ διακυβεῦσαι περὶ τῆς ἡγεμονίας ἅμα καὶ τοῦ σώματος;'” τί δέ; ̓Αννίβας ὁ Καρχηδόνιος οὐκ ἐχρῆτο παρρησίᾳ πρὸς ̓Αντίοχον βασιλέα ὄντα φυγὰς ὤν, ὁπηνίκα καιροῦ διδόντος ἐκέλευεν αὐτὸν ἐπιχειρεῖν τοῖς πολεμίοις τοῦ δὲ  θυσαμένου καὶ τὰ σπλάγχνα κωλύειν φάσκοντος, ἐπετίμησεν εἰπών “σὺ τί κρέας λέγει σκοπεῖς, οὐ τί  νοῦν ἔχων ἄνθρωπος;'” ἀλλ' οὐδὲ γεωμετρῶν φυγὴ παρρησίαν οὐδὲ γραμμικῶν ἀφαιρεῖται, περὶ ὧν ἴσασι καὶ μεμαθήκασι διαλεγομένων πόθεν γε δὴ καλῶν  κἀγαθῶν ἀνθρώπων; ἀλλὰ τὸ ἀγεννὲς πανταχοῦ  τὴν φωνὴν “ἐμφράττει, τὴν γλῶσσαν ἀποστρέφει, ἄγχει, σιωπᾶν ποιεῖ.” τὰ δ' ἑξῆς τοῦ Εὐριπίδου ποῖὰ τιν' ἐστίν;   καὶ τοῦτο τῆς ἀβελτερίας ἔγκλημα μᾶλλον ἢ τῆς φυγῆς ἐστιν. οὐ γὰρ οἱ μαθόντες οὐδ' ἐπιστάμενοι χρῆσθαι τοῖς παροῦσιν, ἀλλ' οἱ ἀεὶ τοῦ μέλλοντος ἐκκρεμάμενοι καὶ γλιχόμενοι τῶν ἀπόντων ὡς ἐπὶ  σχεδίας διαφέρονται τῆς ἐλπίδος, κἂν μηδέποτε τοῦ  τείχους ἐκτὸς προέλθωσι.   ταῦτ' ἢδη καὶ ἀχάριστα τοῦ Πολυνείκους, ἀτιμίαν μὲν εὐγενείας ἀφιλίαν δὲ τῆς φυγῆς κατηγοροῦντος, ὃς διὰ τὴν εὐγένειαν ἠξιώθη μὲν φυγὰς ὢν γάμων βασιλικῶν, φίλων δὲ συμμαχίᾳ καὶ δυνάμει τοσαύτῃ  πεφραγμένος ἐστράτευσεν, ὡς αὐτὸς μετὰ μικρὸν  ὁμολογεῖ    πολλοὶ δὲ Δαναῶν καὶ Μυκηναίων ἄκροι   πάρεισι, λυπρὰν χάριν ἀναγκαίαν δ' ἐμοὶ   διδόντες.   ὅμοια δὲ καὶ τὰ τῆς μητρὸς ὀλοφυρομένης:    ἐγὼ δέ σοι οὔτε πῦρ ἀνῆψα  γόνιμον ἐν γάμοις,   ἀνυμέναια δ' ̓Ισμηνὸς ἐκηδεύθη   λουτροφόρου χλιδᾶς:.   ταύτην ἔδει χαίρειν καὶ ἀγαπᾶν πυνθανομένην ναίοντα  βασίλεια τηλικαῦτα τὸν υἱόν: ἡ δὲ θρηνοῦσα τὴν οὐκ ἀναφθεῖσαν λαμπάδα καὶ τὸν οὐ παρασχόντα  λουτρὸν ̓Ισμηνόν, ὡς ἐν ̓́Αργει μήθ' ὕδωρ τῶν γαμούντων μήτε πῦρ ἐχόντων, τὰ τοῦ τύφου κακὰ καὶ τῆς ἀβελτερίας τῇ φυγῇ περιτίθησιν.</TextUnit>
    <TextUnit id="16" loc="17">ἀλλ' ἐπονείδιστον ὁ φυγάς ἐστι; παρά γε τοῖς ἄφροσιν, οἳ καὶ τὸν πτωχὸν λοιδόρημα ποιοῦνται καὶ τὸν φαλακρὸν καὶ τὸν μικρόν, καὶ νὴ Δία τὸν ξένον καὶ τὸν μέτοικον. ἀλλὰ μὴν οἱ μὴ τούτοις ὑποφερόμενοι θαυμάζουσι τοὺς ἀγαθούς, κἂν  πένητες ὦσι κἂν ξένοι κἂν φυγάδες. ἀλλ' οὐχ ὁρῶμεν, ὥσπερ τὸν Παρθενῶνα καὶ τὸ ̓Ελευσίνιον, οὕτω καὶ τὸ Θησεῖον ἅπαντας προσκυνοῦντας; καὶ μὴν ἔφυγε Θησεὺς ἐξ ̓Αθηνῶν, δι' ὃν ἥκουσι νῦν εἰς ̓Αθήνας ἄνθρωποι, καὶ πόλιν ἀπέβαλεν ἣν οὐκ   ἔσχεν ἀλλ' αὐτὸς ἐποίησε. τῇ δ' ̓Ελευσῖνι τί  λείπεται καλόν, ἂν αἰσχυνώμεθα τὸν Εὔμολπον, ὃς ἐκ Θρᾴκης μεταστὰς ἐμύησε καὶ μυεῖ τοὺς ̔́Ελληνας; Κόδρος δὲ τίνος ὢν ἐβασίλευσεν; οὐ Μελάνθου φυγάδος ἐκ Μεσσήνης; τὸ δὲ τοῦ ̓Αντισθένους οὐκ  ἐπαινεῖς πρὸς τὸν εἰπόντα ὅτι “Φρυγία σού ἐστιν ἡ μήτηρ;” “καὶ γὰρ ἡ τῶν θεῶν” τί οὖν οὐ καὶ σὺ λοιδορούμενος φυγὰς ἀποκρίνῃ “καὶ γὰρ ὁ τοῦ ̔Ηρακλέους τοῦ καλλινίκου πατὴρ φυγὰς ἦν, καὶ ὁ τοῦ Διονύσου πάππος, ὡς ἐξεπέμφθη τὴν Εὐρώπην ἀνευρεῖν,  οὐδ' αὐτὸς ἐπανῆλθε Φοίνιξ πεφυκώς, ἐκ: δ' ὁρίζεται γένος,'   εἰς τὰς Θήβας παραγενόμενος, “εὔιον ὀρσιγύναικα Διόνυσον μαινομέναις ἀνθέοντα τιμαῖς;”” καὶ περὶ μὲν ὧν Αἰσχύλος ᾐνίξατο καὶ ὑπεδήλωσεν εἰπών   ἁγνόν τ' ̓Απόλλω φυγάδ' ἀπ' οὐρανοῦ θεόν  “εὔστομά μοι κείσθω” καθ' ̔Ηρόδοτον: ὁ δ' ̓Εμπεδοκλῆς ἐν ἀρχῇ τῆς φιλοσοφίας προαναφωνήσας   ἔστιν ἀνάγκης χρῆμα, θεῶν ψήφισμα παλαιόν,  εὖτὲ τις ἀμπλακίῃσι φόνῳ φίλα γυῖα μιήνῃ ,    δαίμονες οἵ τε μακραίωνος λελόγχασι βίοιο:    τρίς μιν μυρίας ὥρας ἀπὸ μακάρων ἀλάλησθαι.    τὴν καὶ ἐγὼ νῦν εἶμι φυγὰς θεόθεν καὶ ἀλήτης:   οὐχ ἑαυτόν, ἀλλ' ἀφ' ἑαυτοῦ πάντας ἀποδείκνυσι μετανάστας ἐνταῦθα καὶ ξένους καὶ φυγάδας ἡμᾶς  ὄντας. οὐ γὰρ αἷμα, φησίν, ἡμῖν οὐδὲ πνεῦμα συγκραθέν, ὦ ἄνθρωποι, ψυχῆς οὐσίαν καὶ ἀρχὴν παρέσχεν, ἀλλ' ἐκ τούτων τὸ σῶμα συμπέπλασται γηγενὲς καὶ θνητόν: τῆς δὲ ψυχῆς ἀλλαχόθεν ἡκούσης δεῦρο , τὴν γένεσιν ἀποδημίαν ὑποκορίζεται τῷ  πραοτάτῳ τῶν ὀνομάτων: τὸ δ' ἀληθέστατον, φεύγει καὶ πλανᾶται θείοις ἐλαυνομένη δόγμασι καὶ νόμοις: εἶθ', ὥσπερ ἐν νήσῳ σάλον ἐχούσῃ πολύν, καθάπερ  φησὶν ὁ Πλάτων , “ὀστρέου τρόπον” ἐνδεδεμένη τῷ σώματι διὰ τὸ μὴ ἀναφέρειν μηδὲ μνημονεύειν  ἐξ οἵης τιμῆς τε καὶ ὅσσου μήκεος ὄλβου μεθέστηκεν, οὐ Σάρδεων ̓Αθήνας οὐδὲ Κορίνθου Λῆμνον ἢ Σκῦρον ἀλλ' οὐρανοῦ καὶ σελήνης γῆν ἀμειψαμένη καὶ τὸν ἐπὶ γῆς βίον, ἐὰν μικρὸν ἐνταῦθα τόπον ἐκ τόπου παραλλάξῃ, δυσανασχετεῖ καὶ  ξενοπαθεῖ, καθάπερ φυτὸν ἀγεννὲς ἀπομαραινομένη. καίτοι φυτῷ μὲν ἔστι τις χώρα μᾶλλον ἑτέρας ἑτέρα πρόσφορος, ἐν ᾗ τρέφεται καὶ βλαστάνει βέλτιον:  ἀνθρώπου δ' οὐδεὶς ἀφαιρεῖται τόπος εὐδαιμονίαν, ὥσπερ οὐδ' ἀρετὴν οὐδὲ φρόνησιν, ἀλλ' ̓Αναξαγόρας  μὲν ἐν τῷ δεσμωτηρίῳ τὸν τοῦ κύκλου τετραγωνισμὸν ἔγραφε, Σωκράτης δὲ φάρμακον πίνων ἐφιλοσόφει καὶ παρεκάλει φιλοσοφεῖν τοὺς συνήθεις, εὐδαιμονιζόμενος ὑπ' αὐτῶν: τὸν δὲ Φαέθοντα καὶ τὸν Τάνταλον  εἰς τὸν οὐρανὸν ἀναβάντας οἱ ποιηταὶ λέγουσι ταῖς μεγίσταις συμφοραῖς περιπεσεῖν διὰ τὴν ἀφροσύνην.</TextUnit>
  </Text>
</TessDocument>
