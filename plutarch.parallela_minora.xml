<?xml version="1.0" encoding="UTF-8"?>
<TessDocument id="plutarch.parallela_minora">
  <Metadata>
    <Author>plutarch</Author>
    <Display>Parallela Minora</Display>
    <Abbr>plut.para.</Abbr>
    <Lang>grc</Lang>
    <Prose>1</Prose>
    <PrintSource>Plutarch. Moralia. with an English Translation by. Frank Cole Babbitt. Cambridge, MA. Harvard University Press. London. William Heinemann Ltd. 1936. 4.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus:text:2008.01.0217</DigitalSourceURL>
    <AddedBy/>
    <URI>urn:cts:greekLit:tlg0007.tlg085.perseus-grc1</URI>
  </Metadata>
  <Text>
    <TextUnit id="0" loc="0">τὰς ἀρχαίας ἱστορίας διὰ τὰ παράδοξα τῆς πράξεως οἱ πλεῖστοι νομίζουσι πλάσματα καὶ μύθους  τυγχάνειν: εὑρὼν δ' ἐγὼ καὶ ἐν τοῖς νῦν χρόνοις γεγονότα ὅμοια τὰ ἐν τοῖς ̔Ρωμαϊκοῖς καιροῖς συμβεβηκότα  ἐξελεξάμην, καὶ ἑκάστῳ πράγματι ἀρχαίῳ νεωτέραν ὁμοίαν διήγησιν ὑπέταξα, ἀναγράψας καὶ τοὺς ἱστορήσαντας ἄνδρας.</TextUnit>
    <TextUnit id="1" loc="1">Δάτις ὁ Περσῶν σατράπης μετὰ τριάκοντα μυριάδων εἰς Μαραθῶνα παραγενόμενος, πεδίον τῆς ̓Αττικῆς, καὶ στρατοπεδευσάμενος πόλεμον τοῖς ἐγχωρίοις κατήγγειλεν ̓Αθηναῖοι δὲ τοῦ βαρβαρικοῦ πλήθους καταφρονήσαντες ἐννακισχιλίους ἔπεμψαν, στρατηγοὺς; ποιήσαντες Κυνέγειρον Πολύζηλον Καλλίμαχον Μιλτιάδην. συμβληθείσης δὲ τῆς παρατάξεως, Πολύζηλος μὲν ὑπεράνθρωπον φαντασίαν θεασάμενος τὴν ὅρασιν ἀπέβαλε καὶ τυφλὸς ἐγένετο: Καλλίμαχος δὲ πολλοῖς περιπεπαρμένος δόρασι καὶ νεκρὸς ἐστάθη: Κυνέγειρος δὲ Περσικὴν ἀναγομένην ναῦν κατασχὼν ἐχειροκοπήθη.  ̓Ασδρούβας βασιλεὺς Σικελίαν καταλαβόμενος πόλεμον ̔Ρωμαίοις κατήγγειλε: Μέτελλος δὲ ὑπὸ τῆς συγκλήτου στρατηγὸς χειροτονηθεὶς; ἐγκρατὴς ἐγένετο τῆς νίκης ταύτης, ἐν Λεύκιος Γλαύκων  εὐγενὴς ἀνήρ, τὴν ̓Ασδρούβα κατέχων ναῦν, ἀμφοτέρας  ἀπέβαλε τὰς χεῖρας: καθάπερ ἱστορεῖ ̓Αριστείδης Μιλήσιος ἐν πρώτῃ Σικελικῶν, παρ' οὗ τὴν ὑπόθεσιν ἔμαθε Διονύσιος: ὁ Σικελιώτης;.</TextUnit>
    <TextUnit id="2" loc="2">Ξέρξης μετὰ πεντακοσίων μυριάδων ̓Αρτεμισίῳ  προσορμίσας; πόλεμον τοῖς ἐγχωρίοις κατήγγειλεν: ̓Αθηναῖοι δὲ συγκεχυμένοι κατάσκοπον ἔπεμψαν ̓Αγησίλαον, τὸν Θεμιστοκλέους ἀδελφόν, καίπερ Νεοκλέους τοῦ πατρὸς αὐτοῦ κατ' ὄναρ ἑωρακότος ἀμφοτέρας ἀποβεβληκότα τὰς χεῖρας. παραγενόμενος  δὲ εἰς τοὺς βαρβάρους ἐν σχήματι Περσικῷ Μαρδόνιον ἕνα τῶν σωματοφυλάκων ἀνεῖλεν, ὑπολαμβάνων Ξέρξην εἶναι. συλληφθεὶς δὲ πρὸς τῶν πέριξ δέσμιος  ἤχθη πρὸς τὸν βασιλέα. βουθυτεῖν δὲ τοῦ προειρημένου μέλλοντος ἐπὶ τῷ τοῦ ἡλίου βωμῷ, τὴν δεξιὰν  ἐπέθηκε χεῖρα, καὶ ἀστενάκτως ὑπομείνας τὴν ἀνάγκην τῶν βασάνων ἠλευθερώθη τῶν δεσμῶν εἰπών “πάντες ἐσμὲν τοιοῦτοι ̓Αθηναῖοι: εἰ δ' ἀπιστεῖς, καὶ τὴν ἀριστερὰν ἐπιθήσω” φοβηθεὶς δὲ ὁ Ξέρξης φρουρεῖσθαι αὐτὸν προσέταξε: καθάπερ ἱστορεῖ ̓Αγαθαρχίδης Σάμιος ἐν δευτέρᾳ τῶν Περσικῶν. Πορσίνας Τούσκων βασιλεὺς πέραν ποταμοῦ Θύμβρεως στρατεύσας ἐπολέμησε ̔Ρωμαίοις, καὶ τὴν   ἀπὸ σιτίων φερομένην εὐθηνίαν ̔Ρωμαίοις μέσην λαβὼν λιμῷ τοὺς προειρημένους ἔτρυχε. τῆς δὲ συγκλήτου συγκεχυμένης, Μούκιος τῶν ἐπισήμων ἀνὴρ λαβὼν τετρακοσίους ἀπὸ τῶν ὑπάτων ὁμήλικας  ἐν ἰδιωτικῷ σχήματι τὸν ποταμὸν διῆλθεν. ἰδὼν δὲ τὸν σωματοφύλακα τοῦ τυράννου τὰ ἐπιτήδεια διαδιδόντα τοῖς στρατηγοῖς, ὑπολαβὼν αὐτὸν τὸν Πορσίναν εἶναι ἀνεῖλεν. ἀχθεὶς δ' ἐπὶ τὸν βασιλέα  τοῖς ἐμπύροις ἐπέθηκε τὴν δεξιὰν χεῖρα καὶ στέξας τὰς  ἀλγηδόνας εὐψύχως ἐμειδίασεν εἰπών “βάρβαρε, λέλυμαι, κἂν μὴ θέλῃς: καὶ ἴσθι ἡμᾶς κατὰ σοῦ τετρακοσίους ὄντας ἐν τῷ στρατοπέδῳ, οἵ σε ἀνελεῖν ζητοῦμεν” ὁ δὲ φοβηθεὶς σπονδὰς πρὸς ̔Ρωμαίους ἐποιήσατο: καθάπερ ἱστορεῖ ̓Αριστείδης ὁ Μιλήσιος;  ἐν τρίτῃ ἱστοριῶν.</TextUnit>
    <TextUnit id="3" loc="3">ἀργεῖν καὶ Λακεδαιμονίων ὑπὲρ Θυρεάτιδος χώρας πολεμούντων, οἱ ̓Αμφικτύονες ἔκριναν πολεμῆσαι ἑκατέρους καὶ τῶν νικησάντων εἶναι τὴν χώραν. Λακεδαιμόνιοι μὲν οὖν ̓Οθρυάδην ἐποίησαν  στρατηγὸν ̓Αργεῖοι δὲ Θέρσανδρον. πολεμούντων δέ, δύο ἐκ τῶν ̓Αργείων περιελείφθησαν, ̓Αγήνωρ  καὶ Χρόμιος, οἵτινες εἰς τὴν πόλιν ἢγγειλαν τὴν νίκην. ἠρεμίας δ'' ὑπαρχούσης, ὁ ̓Οθρυάδης ἐπιζήσας καὶ ἡμικλάστοις δόρασιν ἐπερειδόμενος τὰς τῶν νεκρῶν  ἁπάντων ἀσπίδας περιείλετο: καὶ τρόπαιον στήσας ἐκ τοῦ ἰδίου αἵματος ἐπέγραψε “Διὶ  τροπαιούχῳ” καὶ τῶν δύο στάσιν ἐχόντων, οἱ ̓Αμφικτύονες αὐτόπται γενόμενοι Λακεδαιμονίους προκρίνουσι καθάπερ Χρύσερμος ἐν τρίτῳ Πελοποννησιακῶν. ̔Ρωμαῖοι πρὸς Σαμνίτας πόλεμον ἔχοντες στρατηγὸν  ἐχειροτόνησαν Μισθύνιον ̓Αμβλιρηνόν. οὗτος κατὰ τὰς καλουμένας φορκούλας Καυδίνας ἔστι δὲ  τόπος στενώτατος ἐνεδρευθεὶς τρεῖς ἀπέβαλε λεγεῶνας καὶ αὐτὸς καιρίως τρωθεὶς ἔπεσε. βαθείας δὲ νυκτὸς ὀλίγον ἐπιζήσας, περιείλετο τῶν ἀνῃρημένων  πολεμίων τὰς: ἀσπίδας, καὶ εἰς τὸ αἷμα τὴν χεῖρα βαπτίσας ἔστησε τρόπαιον ἐπιγράψας; “̔Ρωμαῖοι κατὰ Σαμνιτῶν Διὶ τροπαιούχῳ” Μάιος δὲ ὁ ἐπικληθεὶς Λαίμαργος, στρατηγὸς πεμφθεὶς καὶ παραγενόμενος ἐπὶ τὸν τόπον, ἰδὼν τὸ τρόπαιον, τὸν οἰωνὸν ἀσμένως  ἐδέξατο: καὶ συμβαλὼν ἐνίκησε καὶ αἰχμάλωτον λαβὼν τὸν βασιλέα εἰς ̔Ρώμην ἔπεμψεν: ὡς ̓Αριστείδης ὁ Μιλήσιος ἐν τρίτῃ ̓Ιταλικῶν.</TextUnit>
    <TextUnit id="4" loc="4">Περσῶν μετὰ πεντακοσίων μυριάδων ἐπὶ τὴν ̔Ελλάδα ἐρχομένων, Λεωνίδας ἅμα τριακοσίοις   ἐπέμφθη εἰς Θερμοπύλας ὑπὸ Λακεδαιμονίων. εὐωχουμένοις δ' ἐκεῖ ἐπέκειτο τὸ τῶν βαρβάρων πλῆθος: καὶ ὁ Λεωνίδας εἶπεν ἰδὼν τοὺς βαρβάρους “οὕτως ἀριστᾶτε ὡς ἐν ̔́Αιδου δειπνήσοντες.” καὶ ὁρμήσας κατὰ τῶν βαρβάρων καὶ πολλοῖς περιπαρεὶς δόρασιν  ἀνέβη ἐπὶ τὸν Ξέρξην καὶ τὸ διάδημα ἀφείλετο. οὗ ἀποθανόντος ὁ βάρβαρος τέμνει τὴν καρδίαν καὶ εὗρε δασεῖαν: ὡς ̓Αριστείδης ἐν πρώτῃ Περσικῶν. ̔Ρωμαῖοι πρὸς Ποινοὺς πόλεμον ἔχοντες ἔπεμψαν  τριακοσίους καὶ στρατηγὸν Φάβιον Μάξιμον.  συμβαλὼν δ' ἀπέβαλε πάντας, αὐτὸς δὲ καιρίως τρωθεὶς μεθ' ὁρμῆς ἐπὶ τὸν ̓Αννίβαν ἠνέχθη, καὶ καθελὼν τὸ διάδημα συναπέθανεν αὐτῷ, καθάπερ ἱστορεῖ ̓Αριστείδης ὁ Μιλήσιος.</TextUnit>
    <TextUnit id="5" loc="5">κατὰ Κελαινὰς πόλιν τῆς Φρυγίας χάσμα μεθ' ὕδατος γενόμενον πολλὰς οἰκίας αὐτάνδρους εἰς τὸν βυθὸν εἵλκυσε. Μίδας δὲ ὁ βασιλεὺς χρησμὸν ἔλαβεν, ἐὰν τὸ τιμιώτατον ἐμβάλῃ, συνελεύσεσθαι: ὁ δὲ χρυσὸν καὶ ἄργυρον ἐμβαλὼν οὐδὲν ἐβοήθησεν.  ̓́Αγχουρος δὲ υἱὸς τοῦ Μίδα λογισάμενος μηδὲν εἶναι τιμιώτερον ἐν βίῳ ψυχῆς ἀνθρωπίνης, δοὺς περιπλοκὰς τῷ γεννήσαντι καὶ τῇ γυναικὶ Τιμοθέᾳ, ἔφιππος εἰς τὸν τόπον τοῦ χάσματος ἠνέχθη. συνελθούσης δὲ τῆς γῆς, χρύσεον βωμὸν ἐποίησεν ̓Ιδαίου Διὸς ἁψάμενος τῇ χειρί. οὗτος ὁ βωμὸς περὶ ἐκεῖνον τὸν καιρόν, ἐν ᾧ τὸ χάσμα συνέβη γενέσθαι, λίθος γίνεται τῆς δὲ ὡρισμένης προθεσμίας παρελθούσης, χρύσεος ὁρᾶται: ὡς Καλλισθένης ἐν δευτέρῳ Μεταμορφώσεων. διά μέσης τῆς ἀγορᾶς ῥέων ὁ Τίβερις διὰ μῆνιν  Ταρσίου Διὸς μέγιστον ἀπέρρηξε χῶμα καὶ πολλὰς οἰκίας ἐβύθισε χρησμὸς δ' ἐδόθη λήξεσθαι, ἐὰν τὸ τίμιον ἐμβάλωσι. τῶν δὲ χρυσὸν καὶ ἄργυρον ἐμβαλόντων, Κούρτιος τῶν ἐπισήμων νέος τὸν χρησμὸν  νοήσας καὶ λογισάμενος τὴν ψυχὴν τιμιωτέραν, ἔφιππον ἑαυτὸν ἔρριψεν εἰς τὸ χάσμα καὶ τοὺς οἰκείους ἐξέσῳσε τῶν κακῶν: ὡς ̓Αριστείδης ἐν τεσσαρακοστῷ ̓Ιταλικῶν.</TextUnit>
    <TextUnit id="6" loc="6">τῶν ἅμα Πολυνείκει εὐωχουμένων λοχαγῶν  ἀετὸς καταπτὰς τὸ ̓Αμφιάρεω ἐβάστασε δόρυ εἰς ὕψος καὶ εἴασε: τὸ δὲ παγὲν ἐν γῇ δάφνη ἐγένετο. τῇ δ' ὑστεραίᾳ πολεμούντων, κατ' ἐκεῖνο κατεπόθη ὁ ̓Αμφιάρεως τῷ ἅρματι, ἔνθα νῦν πόλις ̔́Αρμα καλεῖται ὡς Τρισίμαχος ἐν τρίτῳ Κτίσεων. ̔Ρωμαίων πρὸς Πύρρον ̓Ηπειρώτην πολεμούντων, Αἰμίλιος Παῦλος χρησμὸν ἔλαβε νικῆσαι, βωμὸν ἐὰν ποιήσῃ, ἔνθα ἂν ἴδῃ χάσματι κρυπτόμενον ἄνδρα τῶν ἐπισήμων μετὰ ἅρματος;. μετὰ τρεῖς ἡμέρας Οὐαλέριος Κονᾶτος κατ' ὄναρ ἰδὼν ἀναλαβεῖν  ἱερέως κόσμον καὶ γὰρ ἦν μαντικῆς ἔμπειρος, στρατηγήσας καὶ πολλοὺς φονεύσας ὑπὸ γῆς κατεπόθη. ὁ Αἰμίλιος; δὲ βωμὸν ἱδρύσας ἐνίκησε καὶ ἑκατὸν ἑξήκοντα πυργοφόρους ἐλέφαντας εἰς ̔Ρώμην κατέπεμψεν. ὁ δὲ βωμὸς; μαντεύεται κατ' ἐκεῖνον τὸν  καιρόν, καθ' ὃν ἐνικήθη Πύρρος ὡς ἱστορεῖ Κριτόλας ἐν τρίτῃ ̓Ηπειρωτικῶν.</TextUnit>
    <TextUnit id="7" loc="7">Πυραίχμης βασιλεὺς Εὐβοέων ἐπολέμει Βοιωτοῖς. ὃν ̔Ηρακλῆς ἔτι νέος ὢν ἐνίκησε πώλοις δὲ προσδήσας καὶ εἰς δύο μέρη διελὼν τὸν Πυραίχμην, ἄταφον ἔρριψεν. ὁ δὲ τόπος προσαγορεύεται  “πῶλοι Πυραίχμου” κεῖται δὲ παρὰ ποταμὸν ̔Ηράκλειον, χρεμετισμὸν δ' ἀναδίδωσι πινόντων ἵππων ὡς ἐν τρίτῳ περὶ Ποταμῶν. Τοῦλλος ̔Οστίλιος βασιλεὺς ̔Ρωμαίων ἐπολέμησεν ̓Αλβανοῖς, βασιλέως ὄντος Μετίου Φουφετίου,  καὶ τὴν μάχην πολλάκις ὑπερέθετο. οἱ δέ, ἡττωμένου, εἰς εὐωχίαν ἐτράπησαν: οἰνωμένοις δ' ἐπέθετο, καὶ τὸν βασιλέα δύο πώλοις συζεύξας διεσπάραξεν:  ὡς ̓Αλέξαρχος ἐν τετάρτῃ ̓Ιταλικῶν.</TextUnit>
    <TextUnit id="8" loc="8">Φίλιππος Μεθώνην καὶ ̓́Ολυνθον βουλόμενος  πορθῆσαι καὶ βιαζόμενος ἐπὶ τῷ Σανδάνῳ ποταμῷ διαβῆναι πέραν, ὑπό τινος τῶν ̓Ολυνθίων ̓Αστέρος ὀνόματι ἐτοξεύθη τὸν ὀφθαλμόν, εἰπόντος  ἀστὴρ Φιλίππῳ θανάσιμον πέμπει βέλος  ὁ δ' ὀπίσω διανηξάμενος πρὸς τοὺς οἰκείους σῴζεται  ἀπολέσας τὸν ὀφθαλμὸν ὡς Καλλισθένης ἐν τρίτῳ Μακεδονικῶν. Πορσίνας Τούσκων βασιλεὺς πέραν Θύμβρεος ποταμοῦ στρατεύσας ἐπολέμησε ̔Ρωμαίοις, καὶ τὴν ἀπὸ σιτίων φερομένην εὐθηνίαν μέσην λαβὼν λιμῷ   τοὺς προειρημένους ἔτρυχεν. ̔Οράτιος δὲ Κάτλος στρατηγὸς χειροτονηθεὶς τὴν ξυλίνην κατελάβετο  γέφυραν καὶ τὸ πλῆθος τῶν βαρβάρων διαβῆναι βουλόμενον ἐπεῖχε. πλεονεκτούμενος δὲ ὑπὸ τῶν πολεμίων προσέταξε τοῖς ὑποτεταγμένοις κόπτειν τὴν γέφυραν, καὶ τὸ πλῆθος τῶν βαρβάρων  διαβῆναι βουλόμενον ἐκώλυσε. βέλει δὲ τὸν ὀφθαλμὸν πληγεὶς ῥίψας ἑαυτὸν εἰς τὸν ποταμόν, διενήξατο εἰς τοὺς οἰκείους: ὡς Θεότιμος δευτέρῳ ̓Ιταλικῶν.</TextUnit>
    <TextUnit id="9" loc="9">ὁ περὶ τοῦ ̓Ικαρίου μῦθος, ᾧ Διόνυσος ἐπεξενώθη:  ὡς ̓Ερατοσθένης ἐν τῇ ̓Ηριγόνῃ. Κρόνος ἐπιξενωθεὶς γεωργῷ, ᾧ ἦν θυγάτηρ καλὴ ̓Εντωρία, ταύτην ἐβιάσατο καὶ ἐτέκνωσεν υἱοὺς ̓Ιανὸν ̔́Υμνον Φαῦστον Φήλικα. διδάξας οὖν τὸν τρόπον τῆς τοῦ οἴνου πόσεως καὶ τῆς ἀμπέλου  ἠξίωσε καὶ τοῖς γείτοσι μεταδοῦναι. ποιήσαντες δ' αὐτὸ καὶ πιόντες παρὰ τὸ σύνηθες εἰς,: ὕπνον κατηνέχθησαν βαρύτερον τοῦ δέοντος οἱ δὲ πεφαρμακῶσθαι δόξαντες, λίθοις βάλλοντες τὸν ̓Ικάριον ἀπέκτειναν: οἱ δὲ θυγατριδαὶ ἀθυμήσαντες βρόχῳ  τὸν βίον κατέστρεψαν. λοιμοῦ δὲ κατασχόντος ̔Ρωμαίους, ἔχρησεν ὁ Πύθιος λωφήσειν, ἐὰν ἐξιλάσωνται τοῦ Κρόνου τὴν μῆνιν καὶ τοὺς δαίμονας τῶν ἀνόμως; ἀπολομένων. Λουτάτιος δὲ Κάτλος, ἀνὴρ τῶν ἐπισήμων, κατεσκεύασε  τῷ θεῷ τέμενος τὸ κείμενον σύνεγγυς τοῦ Ταρπηίου ὄρους, καὶ τὸν ἄνω βωμὸν ἱδρύσατο  τετραπρόσωπον ἢ διὰ τοὺς θυγατριδὰς ἢ ὅτι τετραμερὴς ὁ ἐνιαυτός ἐστι, καὶ μῆνα κατέδειξεν ̓Ιανουάριον. ὁ δὲ Κρόνος πάντας κατηστέρισεν. καὶ οἱ μὲν καλοῦνται προτρυγητῆρες, ὁ δ' ̓Ιανὸς προανατέλλων:  δείκνυται δὲ ὁ ἀστὴρ πρὸ τῶν ποδῶν τῆς παρθένου ὡς Κριτόλαος ἐν τετάρτῃ Φαινομένων.</TextUnit>
    <TextUnit id="10" loc="10">Περσῶν τὴν ̔Ελλάδα λεηλατούντων, Παυσανίας ὁ τῶν Λακεδαιμονίων στρατηγὸς πεντακόσια χρυσοῦ τάλαντα παρὰ Ξέρξου λαβὼν ἔμελλε προδιδόναι  τὴν Σπάρτην. φωραθέντος δὲ τούτου, ̓Αγησίλαος ὁ πατὴρ μέχρι τοῦ ναοῦ τῆς Χαλκιοίκου συνεδίωξεν ̓Αθηνᾶς, καὶ τὰς θύρας τοῦ τεμένους πλίνθῳ φράξας λιμῷ ἀπέκτεινεν: ἡ δὲ μήτηρ καὶ ἄταφον ἔρριψεν: ὡς Χρύσερμος ἐν δευτέρῳ ̔Ιστορικῶν. ̔Ρωμαῖοι πρὸς Λατίνους πολεμοῦντες ἐχειροτόνησαν στρατηγὸν Πόπλιον Δέκιον νεανίσκος δέ τις  τῶν ἐπισήμων πένης τοὔνομα Κάσσιος Βροῦτος ἐπὶ ῥητῷ μισθῷ νυκτὸς τὰς πύλας ἀνοῖξαι ἐβουλήθη. φωραθεὶς; δὲ εἰς ναὸν ἔφυγεν ̓Αθηνᾶς Αὐξιληρίας. Κάσσιος δὲ Σίγνιφερ ὁ πατὴρ αὐτοῦ κατέκλεισε καὶ λιμῷ διέφθειρε καὶ ἄταφον ἔρριψεν: ὡς Κλειτώνυμος ἐν ̓Ιταλικῶν.</TextUnit>
    <TextUnit id="11" loc="11">Δαρεῖος ὁ Πέρσης ἐπὶ Γρανικῷ πολεμήσας ̓Αλεξάνδρῳ καὶ ἑπτὰ σατράπας ἀποβαλὼν καὶ ἅρματα  δρεπανηφόρα δύο καὶ πεντακόσια, συμβαλεῖν  ἔμελλε, τῇ ἑξῆς. ̓Αριοβαρζάνης δὲ ὁ υἱὸς συμπαθῶς διακείμενος πρὸς ̓Αλέξανδρον ὑπισχνεῖτο τὸν πατέρα προδώσειν. ἀγανακτήσας δὲ ὁ πατὴρ ἐτραχηλοκόπησεν: ὡς ̓Αρητάδης Κνίδιος ἐν τρίτῳ Μακεδονικῶν.  Βροῦτος ὑπὸ πάντων ὕπατος χειροτονηθεὶς ἐφυγάδευσε τὸν ̔Υπερήφανον Ταρκύνιον τυραννικῶς ἀναστρεφόμενον. ὁ δ' ἐλθὼν εἰς Τούσκους ἐπολέμει ̔Ρωμαίοις. οἱ δὲ υἱοὶ τὸν πατέρα προδοῦναι ἐβουλήθησαν. ἐμπεσόντων δὲ τραχηλοκοπῆσαι: ὡς ̓Αριστείδης Μιλήσιος ἐν τοῖς ̓Ιταλικοῖς.</TextUnit>
    <TextUnit id="12" loc="12">̓Επαμεινώνδας ὁ τῶν Θηβαίων στρατηγὸς ἔχων πρὸς Λακεδαιμονίους πόλεμον καὶ ἀρχαιρεσιῶν ἀγομένων ἧκεν ἐς πατρίδα, παραγγείλας τῷ παιδὶ Στησιμβρότῳ μὴ συμβάλλειν. Λακεδαιμόνιοι  μαθόντες τὴν ἀπουσίαν ἐβλασφήμουν τὸν νεανίαν ὡς ἄνανδρον ὁ δ' ἀγανακτήσας καὶ ἐπιλαθόμενος  τοῦ πατρὸς; συνέβαλε καὶ ἐνίκησεν: ὁ δὲ πατὴρ βαρέως ἐνέγκας στεφανώσας ἐτραχηλοκόπησεν, ὡς Κτησιφῶν ἱστορεῖ ἐν τρίτῳ Βοιωτιακῶν. ̔Ρωμαῖοι πρὸς Σαμνίτας πόλεμον ἔχοντες ἐχειροτόνησαν Μάλλιον τὸν ̓Επιτάκτην ἐπικληθέντα. οὗτος διὰ χειροτονίαν ὑπατικὴν εἰς ̔Ρώμην πορευόμενος τῷ υἱῷ προσέταξε μὴ συμβαλεῖν. οἱ δὲ Σαμνῖται μαθόντες βλασφημίαις ἐξουδένιζον τὸν  νεανίαν ὁ δὲ ταραχθεὶς ἐνίκησεν Μάλλιος δ'  αὐτὸν ἐτραχηλοκόπησεν καθάπερ ἱστορεῖ ̓Αριστείδης Μιλήσιος.</TextUnit>
    <TextUnit id="13" loc="13">̔Ηρακλῆς τοῦ ̓Ιόλης: γάμου ἀποτυχὼν τὴν Οἰχαλίαν ἐπόρθησεν. ἡ δ' ̓Ιόλη ἀπὸ τοῦ τείχους  ἔρριψεν ἑαυτήν. συνέβη δέ, κολπωθείσης ὑπὸ ἀνέμου τῆς ἐσθῆτος, μηδὲν παθεῖν: καθάπερ ἱστορεῖ Νικίας Μαλλώτης. ̔Ρωμαῖοι πολεμοῦντες πρὸς Τοῦσκον ἐχειροτόνησαν Βαλέριον Τορκουᾶτον. οὗτος θεασάμενος τοῦ  βασιλέως τὴν θυγατέρα τοὔνομα Κλουσίαν ᾐτεῖτο παρὰ τοῦ Τούσκου τὴν θυγατέρα, μὴ τυχὼν δ'  ἐπόρθει τὴν πόλιν. ἡ δὲ Κλουσία ἀπὸ τῶν πύργων ἔρριψεν ἑαυτήν: προνοίᾳ δ' ̓Αφροδίτης κολπωθείσης τῆς ἐσθῆτος, διεσώθη ἐπὶ τὴν γῆν: ἣν ὁ στρατηγὸς  ἔφθειρε, καὶ τούτων πάντων ἕνεκα ἐξωρίσθη κοινῷ δόγματι ὑπὸ ̔Ρωμαίων εἰς Κόρσικαν νῆσον πρὸ τῆς ̓Ιταλίας: ὡς Θεόφιλος ἐν τρίτῳ ̓Ιταλικῶν.</TextUnit>
    <TextUnit id="14" loc="14">Ποινῶν καὶ Σικελιωτῶν τὴν κατὰ ̔Ρωμαίων  συμμαχίαν ἑτοιμαζόντων, Μέτελλος στρατηγὸς μόνῃ  τῇ ̔Εστίᾳ οὐκ ἔθυσεν ἡ δὲ πνεῦμα ἀντέπνευσε ταῖς ναυσί. Γάιος δὲ ̓Ιούλιος μάντις εἶπε λωφῆσαι, ἐὰν προθύσῃ τὴν θυγατέρα. ὁ δ' ἀναγκασθεὶς Μεταλίαν τὴν θυγατέρα προσῆγεν: ἡ δὲ ̔Εστία ἐλεήσασα δάμαλιν ὑπέβαλε καὶ αὐτὴν ἐκόμισεν  εἰς Λαμούσιον, καὶ ἱέρειαν τοῦ σεβομένου παρ'  αὐτοῖς δράκοντος ἀπέδειξεν ὡς Πυθοκλῆς; ἐν τρίτῃ ̓Ιταλικῶν. Αὐλίδι τῆς Βοιωτίας τὰ περὶ ̓Ιφιγένειαν ὁμοίως ἱστορεῖ Μένυλλος ἐν πρώτῳ Βοιωτιακῶν.</TextUnit>
    <TextUnit id="15" loc="15">Βρέννος Γαλατῶν βασιλεὺς λεηλατῶν τὴν ̓Ασίαν ἐπὶ ̓́Εφεσον ἦλθε, καὶ ἠράσθη παρθένου Δημονίκης ἡ δὲ συνελθεῖν ὑπέσχετο, ἐὰν τὰ ψέλλια καὶ τὸν κόσμον τῶν γυναικῶν δῷ αὐτῇ, καὶ τὴν ̓́Εφεσον προδοῦναι ὁ δ' ἠξίωσε τοὺς στρατιώτας  ἐμβαλεῖν εἰς τὸν κόλπον ὃν εἶχον χρυσὸν τῆς φιλαργύρου. ποιησάντων δέ, ὑπὸ τῆς δαψιλείας τοῦ χρυσοῦ ζῶσα κατεχώσθη : καθάπερ ἱστορεῖ Κλειτοφῶν ἐν πρώτῳ Γαλατικῶν. Ταρπηί̈α τῶν εὐσχημόνων παρθένων τοῦ Καπιτωλίου  φύλαξ, ̔Ρωμαίων πρὸς Σαβίνους πολεμούντων, ὑπέσχετο τῷ Τατίῳ δώσειν εἴσοδον εἰς τὸ Ταρπήιον ὄρος, ἐὰν μισθὸν λάβῃ τοὺς ὅρμους, οὓς ἐφόρουν κόσμου χάριν. Σαβῖνοι δὲ ποιήσαντες ζῶσαν κατέχωσαν ὡς ̓Αριστείδης Μιλήσιος ἐν ̓Ιταλικοῖς.</TextUnit>
    <TextUnit id="16" loc="16">Τεγεάταις καὶ Φενεάταις χρονίου πολέμου  γενομένου, ἔδοξε τριδύμους ἀδελφοὺς πέμψαι τοὺς μαχησομένους περὶ τῆς νίκης. καὶ Τεγεᾶται μὲν οὖν τοὺς ̔Ρηξιμάχου παῖδας, Φενεᾶται δὲ τοὺς Δημοστράτου προυβάλοντο. συμβληθείσης δὲ τῆς  μάχης, ἐφονεύθησαν τῶν ̔Ρηξιμάχου δύο: ὁ δὲ τρίτος  τοὔνομα Κριτόλαος στρατηγήματι περιεγένετο τῶν δύο: προσποιητὴν γὰρ φυγὴν σκηψάμενος καθ' ἕνα τῶν διωκόντων ἀνεῖλε. καὶ ἐλθόντος, οἱ μὲν ἄλλοι συνεχάρησαν, μόνη δ' οὐκ ἐχάρη ἡ ἀδελφὴ Δημοδίκη:  πεφονεύκει γὰρ αὐτῆς τὸν κατηγγυημένον ἄνδρα Δημόδικον. ἀναξιοπαθήσας δ' ὁ Κριτόλαος ἀνεῖλεν  αὐτήν. φόνου δ' ἀγόμενος ὑπὸ τῆς μητρὸς ἀπελύθη τῶν ἐγκλημάτων ὡς Δημάρατος ἐν δευτέρῳ ̓Αρκαδικῶν. ̔Ρωμαῖοι καὶ ̓Αλβανοὶ πολεμοῦντες τριδύμους προμάχους εἵλοντο, καὶ ̓Αλβανοὶ μὲν Κουριατίους, ̔Ρωμαῖοι δ' ̔Ωρατίους. συμβληθείσης δὲ τῆς μάχης, οἱ Κουριάτιοι δύο τῶν ἐναντίων ἀνεῖλον: ὁ δὲ περίλοιπος φυγῇ προσποιητῇ συμμάχῳ χρώμενος ἐφόνευσε  καθ' ἕνα τῶν ἐπιδιωκόντων. χαρέντων δὲ πάντων, μόνη ἡ ἀδελφὴ οὐ συνεχάρη ̔Ωρατία τὸν κατηγγυημένον ἄνδρα Κουριάτιον ἀνῃρηκότι: ὁ δ'  ἐφόνευσε τὴν ἀδελφὴν ὥς φησιν ̓Αριστείδης ὁ Μιλήσιος ἐν ̓Ιταλικοῖς.</TextUnit>
    <TextUnit id="17" loc="17">ἐν ̓Ιλίῳ τοῦ ναοῦ τῆς ̓Αθηνᾶς ἐμπρησθέντος, προσδραμὼν ̓͂Ιλος τὸ διοπετὲς ἥρπασε παλλάδιον καὶ ἐτυφλώθη οὐ γὰρ ἐξῆν ὑπ' ἀνδρὸς βλέπεσθαι ὕστερον δ' ἐξιλασάμενος ἀνέβλεψεν ὡς Δέρκυλλος ἐν πρώτῳ Κτίσεων. ̓Αντύλος ἀνὴρ τῶν ἐπισήμων πορευόμενος εἰς τὸ προάστειον ὑπὸ κοράκων ἐπεσχέθη παιόντων  ταῖς πτέρυξι. φοβηθεὶς δὲ τὸν οἰωνὸν εἰς ̔Ρώμην  ὑπέστρεψεν. ἰδὼν δὲ τὸ τέμενος τῆς ̔Εστίας καιόμενον καὶ τὸ παλλάδιον ἁρπάσας ἐτυφλώθη: ὕστερον δ' ἀνέβλεψεν ἐξιλασάμενος: ὡς ̓Αριστείδης Μιλήσιος  ἐν ̓Ιταλικοῖς.</TextUnit>
    <TextUnit id="18" loc="18">Θρᾶικες ̓Αθηναίοις πολεμοῦντες χρησμὸν ἔλαβον, ὡς, ἐὰν Κόδρου φείσωνται, νικῆσαι; ὁ δὲ δρέπανον λαβὼν ἧκεν εἰς τοὺς ἐναντίους ἐν εὐτελοῦς σχήματι, καὶ ἕνα φονεύσας ὑπὸ θατέρου ἀνῃρέθη.  οὕτω τ' ἐνίκησαν οἱ ̓Αθηναῖοι: ὡς Σωκράτης ἐν δευτέρῳ Θρᾳκικῶν. Πούπλιος Πούπλιος Δέκιος πρὸς ̓Αλβανοὺς πολεμῶν ὄναρ εἶδεν, ἐὰν ἀποθάνῃ, ̔Ρώμην προσποιήσειν ̔Ρωμαίοις. ἐλθὼν εἰς μέσους καὶ πολλοὺς  φονεύσας ἀνῃρέθη. ὁμοίως δὲ καὶ ὁ υἱὸς αὐτοῦ Δέκιος ἐν τῷ πρὸς Γάλλους πολέμῳ τοὺς ̔Ρωμαίους διέσῳσεν ὡς ̓Αριστείδης Μιλήσιος</TextUnit>
    <TextUnit id="19" loc="19">Κυάνιππος γένει Συρακούσιος μόνῳ Διονύσῳ οὐκ ἔθυεν ὁ δὲ θεὸς ὀργισθεὶς μέθην  ἐνέσκηψε, καὶ ἐν τόπῳ σκοτεινῷ τὴν θυγατέρα ἐβιάσατο Κυάνην ἡ δὲ τὸν δακτύλιον περιελομένη ἔδωκε τῇ τροφῷ, ἐσόμενον ἀναγνώρισμα. λοιμωξάντων δὲ καὶ τοῦ Πυθίου εἰπόντος μὲν δεῖν τὸν ἀσεβῆ τροπαίοις θεοῖς; σφαγιάσαι, τῶν δ' ἄλλων ἀγνοούντων   τὸν χρησμόν, γνοῦσα ἡ Κυάνη καὶ ἐπιλαβομένη τῶν τριχῶν εἷλκε, καὶ αὐτὴ κατασφάξασα τὸν πατέρα  ἑαυτὴν ἐπέσφαξε: καθάπερ Δοσίθεος ἐν τῷ τρίτῳ Σικελικῶν. τῶν Διονυσίων ἐν τῇ ̔Ρώμῃ ἀγομένων, ̓Αρούντιος ἐκ γενετῆς ὑδροπότης; ἐξουδένιζε τὴν τοῦ θεοῦ  δύναμιν: ὁ δὲ μέθην ἐνέβαλε, καὶ ἐβιάσατο τὴν θυγατέρα Μεδουλλίναν. ἡ δὲ ἐκ δακτυλίου γνοῦσα τὸ γένος καὶ πρεσβύτερα τῆς ἡλικίας φρονήσασα, μεθύσασα τὸν πατέρα καὶ στεφανώσασα ἤγαγεν ἐπὶ τὸν βωμὸν τῆς ̓Αστραπῆς καὶ δακρύσασα ἀνεῖλε τὸν  ἐπίβουλον τῆς παρθενίας: ὡς ̓Αριστείδης ἐν τρίτῃ ̓Ιταλικῶν.</TextUnit>
    <TextUnit id="20" loc="20">̓Ερεχθεύς πρὸς Εὔμολπον πολεμῶν ἔμαθε νικῆσαι, ἐὰν τὴν θυγατέρα προθύσῃ, καὶ συγκοινωνήσας τῇ γυναικὶ Πραξιθέᾳ προέθυσε τὴν παῖδα.  μέμνηται Εὐριπίδης ἐν ̓Ερεχθεῖ. Μάριος πρὸς Κίμβρους πόλεμον ἔχων καὶ ἡττώμενος ὄναρ εἶδεν, ὅτι νικήσει, ἐὰν τὴν θυγατέρα προθύσῃ ἦν δ' αὐτῷ Καλπουρνία: προκρίνας δὲ τῆς φύσεως τοὺς πολίτας ἔδρασε καὶ ἐνίκησε. καὶ  ἔτι καὶ νῦν βωμοὶ εἰσὶ δύο ἐν Γερμανίᾳ, οἳ κατ'  ἐκεῖνον τὸν καιρὸν ἦχον σαλπίγγων ἀποπέμπουσιν: ὡς Δωρόθεος ἐν τετάρτῳ ̓Ιταλικῶν.</TextUnit>
    <TextUnit id="21" loc="21">Κυάνιππος τῷ γένει Θετταλὸς ἐπὶ θήραν συνεχῶς ἐξῄει: ἡ δὲ νεόνυμφος αὐτοῦ ὑπολαβοῦσα  διὰ τὸ πολλάκις ἐν ὕλαις μένειν συνήθειαν ἔχειν μεθ' ἑτέρας, κατ' ἴχνος ἠκολούθησε τῷ Κυανίππῳ:  καὶ ἔν τινι κατακρυβεῖσα συνδένδρῳ, τὸ μέλλον ἀπεκαραδόκει. τῶν δὲ κλάδων σεισθέντων, οἱ κύνες θηρίον εἶναι δόξαντες ὥρμησαν καὶ τὴν φίλανδρον ἀλόγου δίκην ζῴου διεσπάραξαν. ὁ δὲ Κυάνιππος  τῆς ἀνελπίστου πράξεως αὐτόπτης γενόμενος ἑαυτὸν ἀπέσφαξεν ὡς Παρθένιος ὁ ποιητής. ἐν Συβάρει πόλει τῆς ̓Ιταλίας νέος: περίβλεπτος τὸ κάλλος Αἰμίλιος φιλοκύνηγος ἦν: ἡ δὲ νεόνυμφος δόξασα ἑτέρᾳ συνεῖναι εἰσῄει εἰς τὴν νάπην. τῶν  δὲ δένδρων σεισθέντων, οἱ κύνες ἐπιδραμόντες διέσπασαν ὁ δὲ ἐπέσφαξεν ἑαυτόν: ὡς Κλειτώνυμος ἐν δευτέρῳ Συβαριτικῶν.</TextUnit>
    <TextUnit id="22" loc="22">σμύρνα Κινύρου θυγάτηρ διὰ μῆνιν ̓Αφροδίτης  ἠράσθη τοῦ γεννήσαντος, καὶ τῇ τροφῷ τὴν  ἀνάγκην τοῦ ἔρωτος ἐδήλωσεν: ἡ δὲ δόλῳ ὑπῆγε τὸν δεσπότην ἔφη γὰρ γείτονα παρθένον ἐρᾶν αὐτοῦ καὶ αἰσχύνεσθαι ἐν φανερῷ προσιέναι. ὁ δὲ συνῄει. ποτὲ δὲ θελήσας τὴν ἐρῶσαν μαθεῖν φῶς ᾔτησεν, ἰδὼν δὲ ξιφήρης τὴν ἀσελγεστάτην ἐδίωκεν. ἡ δὲ  κατὰ πρόνοιαν ̓Αφροδίτης εἰς ὁμώνυμον δένδρον μετεμορφώθη: καθὰ Θεόδωρος ἐν ταῖς Μεταμορφώσεσιν. Οὐαλερία Τουσκλαναρία κατὰ μῆνιν ̓Αφροδίτης ἐρασθεῖσα Οὐαλερίου τοῦ πατρὸς τῇ τροφῷ  ἀνεκοίνωσεν: ἡ δὲ τὸν δεσπότην δόλῳ ὑπῆλθεν,  εἰποῦσα ὡς αἰδεῖται κατ' ὄψιν μίσγεσθαι, τῶν τε  γειτόνων εἶναι τὴν παρθένου. καὶ οἰνωθεὶς ὁ πατὴρ ᾔτει φῶς, ἡ δὲ τροφὸς φθάσασα διήγειρεν, ἣτις ἐπὶ ταῖς ἀγροικίαις ἦν ἐγκύμων τυγχάνουσα: ποτὲ δὲ κατὰ κρημνῶν ἐνεχθείσης τὸ βρέφος ἔζη: κατιοῦσα δ'  ἐγκύμων κατέστη καὶ εἰς τὸν ὡρισμένον χρόνον ἐγέννησεν Αἰγίπανα, κατὰ τὴν ̔Ρωμαίων φωνὴν Σιλουᾶνον. ὁ δὲ Οὐαλέριος ἀθυμήσας κατὰ τῶν αὐτῶν ἔρριψε κρημνῶν ὡς ̓Αριστείδης Μιλήσιος ἐν τρίτῳ ̓Ιταλικῶν.</TextUnit>
    <TextUnit id="23" loc="23">μετὰ τὴν ̓Ιλίου πόρθησιν ἐξεβράσθη Διομήδης  εἰς Λιβύην, ἔνθα Λύκος ἦν βασιλεὺς ἔθος ἔχων τοὺς ξένους ̓́Αρει τῷ πατρὶ θύειν. Καλλιρρόη δὲ  ἡ θυγάτηρ ἐρασθεῖσα Διομήδους τὸν πατέρα προύδωκε, καὶ τὸν Διομήδην ἔσῳσε λύσασα τῶν δεσμῶν ὁ δὲ ἀμελήσας τῆς εὐεργέτιδος ἀπέπλευσεν ἡ δὲ  βρόχῳ ἐτελεύτησεν ὡς ̓Ιόβας ἐν τρίτῃ Λιβυκῶν. Καλπούρνιος Κράσσος ἀνὴρ τῶν ἐπισήμων, ̔Ρηγούλῳ συστρατευόμενος, ἐπέμφθη εἰς Μασσύλους πορθήσων φρούριόν τι δυσάλωτον τοὔνομα Γαραίτιον. αἰχμάλωτος δὲ ληφθεὶς ἔμελλε θύεσθαι τῷ  Κρόνῳ. Βισαλτία δέ, τοῦ βασιλέως θυγάτηρ, ἐρασθεῖσα προύδωκε τὸν πατέρα καὶ νικηφόρον ἐκεῖνον ἐποίησεν. ἀναστρέψαντος δ' αὐτοῦ, ἡ κόρη κατέσφαξεν ἑαυτήν ὡς ̔Ησιάναξ ἐν τρίτῳ Λιβυκῶν.</TextUnit>
    <TextUnit id="24" loc="24">Πρίαμος Πολύδωρον ἐξέθετο εἰς: Θρᾴκην  μετὰ χρυσίου πρὸς Πολυμήστορα τὸν γαμβρόν: ὡς δ' ἐγγὺς ἦν τοῦ πορθεῖσθαι ἡ πόλις, μετὰ τὴν ἅλωσιν  ἀπέκτεινε τὸν παῖδα, ὡς ἂν κερδήσῃ τὸν χρυσόν. ̔Εκάβη δ' ἐπὶ τοὺς: τόπους παραγενομένη καὶ σοφισαμένη ὡς χρυσὸν δώσουσα ἅμα ταῖς αἰχμαλωτίσι  ταῖς χερσὶν ἐξετύφλωσεν ὡς Εὐριπίδης ὁ τραγῳδοποιός. ̓Αννίβᾳ Καμπανοὺς λεηλατοῦντος, Λούκιος Θύμβρις τὸν υἱὸν ̔Ρούστιον μετὰ χρημάτων ἔθετο πρὸς Οὐαλέριον Γέστιον ὄντα γαμβρόν. ὁ δὲ νενίκηκεν. ἀκούσας δὲ ὁ Καμπανὸς φιλαργυρίᾳ παρέβη  τὰ δίκαια τῆς φύσεως, τὸν παῖδα φονεύσας. ὁ δὲ Θύμβρις διὰ τῆς ἀγροικίας πορευόμενος καὶ τῷ σώματι τοῦ παιδὸς ἐντυχὼν ἔπεμψεν ἐπὶ τὸν γαμβρὸν ὡς δείξων θησαυρούς: ἐλθόντα δ' ἐτύφλωσε  καὶ ἐσταύρωσεν. ὡς ̓Αριστείδης ἐν τρίτῳ ̓Ιταλικῶν.</TextUnit>
    <TextUnit id="25" loc="25">Φώκου ὄντος ἐκ Ψαμάθης Αἰακῷ καὶ στεργομένου, Τελαμὼν ἦγεν ἐπὶ θήραν: καὶ συὸς ἐπιφανέντος κατὰ τοῦ μισουμένου ἐπαφῆκε τὸ δόρυ καὶ ἐφόνευσεν. ὁ δὲ πατὴρ ἐφυγάδευσεν ὡς Δωρόθεος  ἐν πρώτῳ Μεταμορφώσεων. Γάϊος Μάξιμος ἔχων υἱοὺς Σιμίλιον καὶ ̔Ρῆσον: τοῦτον ἐγέννησεν ἐξ ̓Αμερίας κόνων ὁ ̔Ρῆσος: οὗτος ἐν κυνηγεσίῳ ἀπέκτεινε τὸν ἀδελφὸν καὶ ὑποστρέψας τὸ σύμπτωμα τύχης εἶπεν οὐ κρίσεως γεγονέναι. ὁ  δὲ γνοὺς τἀληθὲς ἐφυγάδευσεν: ὡς ̓Αριστοκλῆς ἐν τρίτῳ ̓Ιταλικῶν.</TextUnit>
    <TextUnit id="26" loc="26">̓́Αρης ̓Αλθαίᾳ συνῆλθε καὶ Μελέαγρον ποιήσας ὡς Εὐριπίδης ἐν Μελεάγρῳ. Σεπτίμιός Μάρκελλος γήμας Σιλουίαν τὰ πολλὰ κυνηγίῳ προσέκειτο: τὴν δὲ νεόνυμφον ἐν  σχήματι ποιμένος ̓́Αρης βιασάμενος ἐγκύμονα ἐποίησε, καὶ ὡμολόγησεν ὅστις ἦν καὶ δόρυ ἔδωκε, τὴν γένεσιν τοῦ μέλλοντος τίκτεσθαι φάσκων ἐν αὐτῷ ἀποκεῖσθαι. ἀπέκτεινε γοῦν Σεπτίμιος Τουσκῖνον. Μάμερκος δὲ ὑπὲρ εὐκαρπίας θύων θεοῖς μόνης ἠμέλησε Δήμητρος. ἡ δὲ κάπρον ἔπεμψε. συναθροίσας δὲ πολλοὺς ἐκεῖνος κυνηγέτας ἀνεῖλε, καὶ τὴν κεφαλὴν  καὶ τὸ δέρος τῇ κατηγγυημένῃ γυναικὶ κατεχώρησε, Σκυμβράτης δὲ καὶ Μουθίας οἱ μητράδελφοι περιείλοντο τῆς κόρης. ἀγανακτήσας δ' ἀνεῖλε τοὺς συγγενεῖς:  ἡ δὲ μήτηρ τὸ δόρυ κατέκαυσεν ὡς Μένυλλος ἐν τρίτῳ ̓Ιταλικῶν.</TextUnit>
    <TextUnit id="27" loc="27">Τελαμών ὁ Αἰακοῦ καὶ ̓Ενδηίδος ἐλθὼν εἰς Εὔβοιαν καὶ νυκτὸς ἔφυγεν. ὁ δὲ πατὴρ αἰσθόμενος καὶ τῶν πολιτῶν τινα ὑποπτεύσας ἔδωκε  τὴν κόρην καταποντωθῆναί τινι τῶν δορυφόρων. ὁ δ' ἐλεήσας ἀπημπόλησε: προσσχούσης δὲ τῆς νεὼς Σαλαμῖνι, Τελαμὼν ὠνήσατο ἡ δ' ἔτεκεν Αἴαντα: ὡς ̓Αρητάδης Κνίδιος ἐν δευτέρῳ Νησιωτικῶν. Λούκιος Τρώσκιος θυγατέρα εἶχε Φλωρεντίαν  ἀπὸ τῆς Πατρίδος: ταύτην ἔφθειρε Καλπούρνιος  ̔Ρωμαῖος. ὁ δὲ παρέδωκε τὴν κόρην καταποντίσαι: ἐλεηθεῖσα δὲ ὑπὸ τοῦ δορυφόρου πιπράσκεται: κατὰ τύχην τῆς νεὼς προσσχούσης εἰς ̓Ιταλίαν, Καλπούρνιος ὠνήσατο καὶ ἐποιήσατο ἐξ αὐτῆς: Κόντρουσκον:  ὡς</TextUnit>
    <TextUnit id="28" loc="28">Αἰόλος τῶν κατὰ Τυρρηνίαν βασιλεὺς ἔσχεν ἐξ ̓Αμφιθέας θυγατέρας ἓξ καὶ ἴσους ἄρρενας: Μακαρεὺς δὲ ὁ νεώτατος ἔρωτι ἔφθειρε μίαν, ἡ δὲ παιδίον ἐκύησεν. ἐμπεσοῦσα δὲ καὶ ξίφους πεμφθέντος  ὑπὸ τοῦ πατρός, ἄνομον κρίνασα ἑαυτὴν διεχρήσατο: ὁμοίως δὲ καὶ ὁ Μακαρεύς ὡς Σώστρατος ἐν δευτέρᾳ Τυρρηνικῶν. Παπίριος Τόλουκερ γήμας ̓Ιουλίαν Ποῦλχραν ἔσχεν ἓξ θυγατέρας καὶ τοὺς ἴσους ἄρρενας. τούτων  ὁ πρεσβύτατος Παπίριος ̔Ρωμᾶνος τῆς ἀδελφῆς ἐρασθεὶς Κανουλίας ἔγκυον ἐποίησε. μαθὼν δὲ ὁ πατὴρ τῇ θυγατρὶ ξίφος ἔπεμψεν: ἡ δὲ ἑαυτὴν ἀνεῖλε: τὸ  αὐτὸ δὲ καὶ ὁ ̔Ρωμᾶνος ἔπραξεν: ὡς Χρύσιππος ἐν τῷ πρώτῳ ̓Ιταλικῶν.</TextUnit>
    <TextUnit id="29" loc="29">̓Αριστώνυμος ̓Εφέσιος υἱὸς Δημοστράτου ἐμίσει γυναῖκας, ὄνῳ δ' ἐμίσγετο: ἡ δὲ κατὰ χρόνον ἔτεκε κόρην εὐειδεστάτην ̓Ονόσκελιν τοὔνομα: ὡς ̓Αριστοτέλης ἐν δευτέρᾳ Παραδόξων. Φουλούιος Στέλλος μισῶν γυναῖκας ἵππῳ  συνεμίσγετο: ἡ δὲ κατὰ χρόνον ἔτεκε κόρην εὔμορφον  καὶ ὠνόμασεν ̓́Εποναν: ἔστι δὲ θεὸς πρόνοιαν ποιουμένη ἵππων: ὡς ̓Αγησίλαος ἐν τρίτῳ ̓Ιταλικῶν.</TextUnit>
    <TextUnit id="30" loc="30">Σαρδιανοὶ πρὸς Σμυρναίους πόλεμον ἔχοντες περὶ τὰ τείχη ἐστρατοπεδεύσαντο, καὶ διὰ  πρέσβεων ἔπεμψαν μὴ πρότερον ἀναχωρῆσαι, ἐὰν μὴ  τὰς γυναῖκας συνελθεῖν αὐτοῖς συγχωρήσωσι. τῶν δὲ Σμυρναίων διὰ τὴν ἀνάγκην μελλόντων πάσχειν κακῶς, θεραπαινὶς ἦν μία τῶν εὐσχημόνων, ἣ προσδραμοῦσα ἔφη τῷ δεσπότῃ Φιλάρχῳ δεῖ τὰς θεραπαίνας  κοσμήσαντας ἀντ' ἐλευθέρων πέμπειν ὃ δὴ καὶ ἔδρασαν. οἱ δὲ κοπωθέντες ὑπὸ τῶν θεραπαινῶν  ἑάλωσαν. ὅθεν καὶ νῦν παρὰ Σμυρναίοις ἑορτὴ λέγεται ̓Ελευθέρια, ἐν αἱ δοῦλαι τὸν κόσμον τῶν ἐλευθέρων φοροῦσιν : ὡς Δοσίθεος ἐν τρίτῳ Λυδιακῶν. ̓Ατεπόμαρος Γάλλων βασιλεὺς ̔Ρωμαίοις πολεμῶν ἔφη μὴ πρότερον ἀναχωρῆσαι, ἐὰν μὴ τὰς γυναῖκας εἰς συνουσίαν ἐκδῶσι. τῶν δὲ διὰ συμβουλὴν θεραπαινίδων πεμψάντων τὰς δούλας, κοπωθέντες οἱ βάρβαροι τῇ ἀλήκτῳ συνουσίᾳ ὑπνώθησαν.  ἡ δὲ ̔Ρητᾶνα αὕτη γὰρ ἦν ἡ τοῦτο συμβουλεύσασα ἀγρίας ἐπιλαβομένη συκῆς ἀναβαίνει εἰς τὸ τεῖχος καὶ μηνύει τοῖς ὑπάτοις οἱ δ' ἐπελθόντες; ἐνίκησαν. ἀφ' οὗ καὶ ἑορτὴ θεραπαινῶν καλεῖται:  ὡς ̓Αριστείδης Μιλήσιος ἐν πρώτῃ ̓Ιταλικῶν.</TextUnit>
    <TextUnit id="31" loc="31">̓Αθηναίων πόλεμον ἐχόντων πρὸς Εὔμολπον καὶ τῆς εὐθηνίας μὴ ἐπαρκούσης, Πύρανδρος  ταμίας τῶν δημοσίων ὑπεσπάσατο τὸ μέτρον, φειδωλῶς χρώμενος: οἱ δ' ἐγχώριοι ὡς προδότην ὑποπτεύσαντες λιθόλευστον ἐποίησαν ὡς Καλλισθένης ἐν τρίτῳ Θρᾳκικῶν. ̔Ρωμαίων πρὸς Γάλλους πολεμούντων καὶ τῆς εὐθηνίας μὴ ἀρκούσης:, Κίννας τοῦ δήμου τὸ σιτόμετρον ὑπέσπασε: ̔Ρωμαῖοι δὲ ὡς ἀντιποιούμενον αὐτὸν τῆς βασιλείας λιθόλευστον ἐποίησαν: ὡς ̓Αριστείδης ἐν τρίτῳ ̓Ιταλικῶν.</TextUnit>
    <TextUnit id="32" loc="32">ἐν τῷ Πελοποννησιακῷ πολέμῳ Πεισίστρατος ̓Ορχομένιος τοὺς μὲν εὐγενεῖς ἐμίσει, τοὺς δ' εὐτελεῖς ἐφίλει. ἐβουλεύσαντο δὲ οἱ ἐν τῇ βουλῇ φονεῦσαι, καὶ διακόψαντες αὐτὸν εἰς τοὺς κόλπους ἔβαλον, καὶ τὴν γῆν ἔξυσαν. ὁ δὲ δημότης ὄχλος  ὑπόνοιαν λαβὼν ἔδραμεν εἰς τὴν βουλήν. ὁ δὲ νεώτερος υἱὸς τοῦ βασιλέως Τλησίμαχος εἰδὼς τὴν συνωμοσίαν ἀπὸ τῆς ἐκκλησίας ἀπέσπασε τὸν ὄχλον, εἰπὼν ἑωρακέναι τὸν πατέρα μεθ' ὁρμῆς εἰς τὸ Πισαῖον ὄρος φέρεσθαι, μείζονα μορφὴν ἀνθρώπου  κεκτημένον. καὶ οὕτως ἠπατήθη ὁ ὄχλος ὡς Θεόφιλος ἐν δευτέρῳ Πελοποννησιακῶν. διά τοὺς ἀστυγείτονας πολέμους ἡ σύγκλητος τῶν ̔Ρωμαίων τοῦ δήμου τὸ σιτόμετρον ἦρε: ̔Ρωμύλος δὲ ὁ βασιλεὺς βαρέως ἐνεγκὼν τῷ δήμῳ ἀπέδωκε:  πολλοὺς δὲ τῶν μειζόνων ἐκόλαζεν. οἱ δὲ φονεύσαντες αὐτὸν ἐν τῇ συγκλήτῳ βουλῇ καὶ διακόψαντες εἰς τοὺς κόλπους ἔβαλον. ̔Ρωμαῖοι δὲ μετὰ πυρὸς  εἰς: τὴν σύγκλητον ἔδραμον. αἴτιος δὲ Πρόκλος τῶν ἐπισήμων ἀνὴρ εἶπε τὸν ̔Ρωμύλον ἐν ὄρει ἑωρακέναι μείζονα παντὸς ἀνθρώπου θεὸν γεγενῆσθαι. ̔Ρωμαῖοι δὲ πιστεύσαντες ἀνεχώρησαν ὡς ̓Αριστόβουλος ἐν  τρίτῳ ̓Ιταλικῶν.</TextUnit>
    <TextUnit id="33" loc="33">Πέλοψ Ταντάλου καὶ Εὐρυανάσσης γήμας ̔Ιπποδάμειαν ἔσχεν ̓Ατρέα καὶ Θυέστην: ἐκ δὲ Δαναΐδος νύμφης Χρύσιππον, ὃν πλέον τῶν γνησίων ἔστερξε. Λάιος δὲ ὁ Θηβαῖος ἐπιθυμήσας ἣρπασεν  αὐτόν. καὶ συλληφθεὶς ὑπὸ Θυέστου καὶ ̓Ατρέως ἐλέους ἔτυχε παρὰ Πέλοπος διὰ τὸν ἔρωτα. ̔Ιπποδάμεια δ' ἀνέπειθεν ̓Ατρέα καὶ Θυέστην ἀναιρεῖν αὐτόν, εἰδυῖα ἔσεσθαι ἔφεδρον βασιλείας. τῶν δ' ἀρνησαμένων, αὐτὴ τῷ μύσει τὰς χεῖρας ἔχρισε.  νυκτὸς γὰρ βαθείας κοιμωμένου Λαΐου, τὸ ξίφος ἑλκύσασα καὶ τρώσασα τὸν Χρύσιππον ἐγκαταπήγνυσι τὸ ξίφος. ὑπονοηθεὶς δὲ ὁ Λάιος διὰ τὸ ξίφος ῥύεται  ὑπὸ ἡμιθνῆτος; τοῦ Χρυσίππου τὴν ἀλήθειαν ὁμολογήσαντος ὁ δὲ θάψας τὴν ̔Ιπποδάμειαν ἐξώρισεν  ὡς Δοσίθεος ἐν Πελοπίδαις. ̓́Ηβιος Τολίειξ γήμας Νουκερίαν ἔσχε δύο παῖδας ἐκ ταύτης. ἔσχε δὲ καὶ ἐξ ἀπελευθέρας κάλλει περίβλεπτον Φίρμον, ὃν τῶν γνησίων μᾶλλον ἔστεργε. ἡ δὲ Νουκερία πρὸς τὸν πρόγονον μισοπονήρως  διακειμένη τοὺς παῖδας ἀνέπειθεν αὐτὸν ἀναιρεῖν. τῶν δ' εὐσεβῶς ἀνανευσάντων, αὐτὴ τὸν φόνον ἐνήργησε,  καὶ νυκτὸς τοῦ σωματοφύλακος τὸ ξίφος  ἑλκύσασα καιρίως ἔτρωσε τὸν κοιμώμενον, ἐγκαταλιποῦσα τὸ ξίφος. τοῦ δὲ σωματοφύλακος ὑποπτευθέντος, ὁ παῖς: τὴν ἀλήθειαν λέγει. ὁ δὲ τοῦτον θάψας τὴν γυναῖκα ἐφυγάδευσεν ὡς Δοσίθεος ἐν  τρίτῳ ̓Ιταλικῶν.</TextUnit>
    <TextUnit id="34" loc="34">Θησεύς ταῖς ἀληθείαις παῖς Ποσειδῶνος, ἔχων δ' ἐξ ̔Ιππολύτης ̓Αμαζόνος ̔Ιππόλυτον, ἐπέγημε μητρυιὰν Φαίδραν τὴν Μίνωος, ἥτις τοῦ προγόνου εἰς ἐπιθυμίαν ἐμπεσοῦσα τὴν τροφὸν ἔπεμψεν: ὁ δὲ  καταλείψας ̓Αθήνας καὶ εἰς Τροιζῆνα παραγενόμενος  κυνηγεσίαις προσανέκειτο. τῆς δὲ προαιρέσεως ἡ ἀσελγὴς ἀποτυχοῦσα ψευδεῖς κατὰ τοῦ σώφρονος ἐπιστολὰς ἐχάραξε καὶ βρόχῳ τὸ ζῆν ἀνήρτησε. Θησεὺς δὲ πιστεύσας ᾐτήσατο παρὰ Ποσειδῶνος ἀπολέσθαι  τὸν ̔Ιππόλυτον, ἐκ τῶν τριῶν εὐχῶν ἃς εἶχε παρ' αὐτοῦ. ὁ δὲ παρ' αἰγιαλὸν ἐπὶ ἅρματος τυχόντι ταῦρον ἔπεμψε καὶ ἐπτόησε τοὺς ἵππους, οἳ συνέτριψαν τὸν ̔Ιππόλυτον. Κομμίνιος Σοῦπερ Λαυρεντῖνος ἔχων υἱὸν  ἐξ ̓Εγερίας νύμφης Κομμίνιον ἐπήγαγε μητρυιὰν Γινδίκαν: ἣτις ἐρασθεῖσα τοῦ προγόνου καὶ ἀποτυχοῦσα βρόχῳ κατέστρεψε τὸν βίον, ἐπιστολὰς καταλείψασα  ψευδεῖς. ὁ δὲ Κομμίνιος ἀναγνοὺς τὰ ἐγκλήματα καὶ τῷ ζήλῳ πιστεύσας ἐπεκαλέσατο τὸν Ποσειδῶνα. ὁ δὲ τῷ παιδὶ ἐπὶ ἅρματος ὀχουμένῳ ταῦρον ἔδειξε, καὶ οἱ ἵπποι τὸν νέον σύραντες ἀπώλεσαν: ὡς Δοσίθεος ἐν τρίτῳ ̓Ιταλικῶν.</TextUnit>
    <TextUnit id="35" loc="35">λοιμοῦ κατασχόντος Λακεδαίμονα, ἔχρησεν ὁ θεὸς παύσασθαι, ἐὰν παρθένον εὐγενῆ κατὰ ἔτος θύωσιν. ̔Ελένης δέ ποτε κληρωθείσης καὶ προαχθείσης κεκοσμημένης, ἀετὸς καταπτὰς ἥρπασε τὸ  ξίφος καὶ ἐς τὰ βουκόλια κομίσας ἐπὶ δάμαλιν κατέθηκεν ὅθεν ἀπέσχοντο τῆς παρθενοκτονίας: ὡς ̓Αριστόδημος ἐν τρίτῃ μυθικῇ συναγωγῇ. λοιμοῦ κατασχόντος Φαλερίους καὶ φθορᾶς  γενομένης, χρησμὸς ἐδόθη λωφῆσαι τὸ δεινόν, ἐὰν  παρθένον τῇ ̔́Ηρᾳ θύωσιν κατ' ἐνιαυτόν. ἀεὶ δὲ τῆς δεισιδαιμονίας μενούσης, κατὰ κλῆρον καλουμένη Οὐαλερία Λουπέρκα ἤγετο εἰς θυσίαν: σπασαμένη δὲ τὸ ξίφος, ἀετὸς καταπτὰς ἥρπασε καὶ ἐπὶ τῶν ἐμπύρων ἔθηκε ῥάβδον μικρὰν ἔχουσαν σφῦραν, τὸ  δὲ ξίφος ἐπέβαλε δαμάλει τινὶ παρὰ τὸν ναὸν βοσκομένῃ. νοήσασα δὲ ἡ παρθένος καὶ τὴν βοῦν θύσασα καὶ τὴν σφῦραν ἄρασα, κατ' οἰκίαν περιῆλθε, καὶ τοὺς ἀσθενοῦντας ἠρέμα πλήττουσα διήγειρεν, ἐρρῶσθαι ἑνὶ ἑκάστῳ λέγουσα. ὅθεν καὶ νῦν τὸ  μυστήριον τελεῖται: ὡς ̓Αριστείδης ἐν ἐννεακαιδεκάτῳ ̓Ιταλικῶν.</TextUnit>
    <TextUnit id="36" loc="36">Φιλονόμη Νυκτίμου καὶ ̓Αρκαδίας θυγάτηρ ἐκυνήγει σὺν τῇ ̓Αρτέμιδι: ̓́Αρης δ' ἐν σχήματι ποιμένος ἔγκυον ἐποίησεν. ἡ δὲ τεκοῦσα διδύμους παῖδας καὶ φοβουμένη τὸν πατέρα ἔρριψεν εἰς τὸν ̓Ερύμανθον. οἱ δὲ κατὰ πρόνοιαν ἀκινδύνως  περιφερόμενοι προσηνέχθησαν ἐν κοίλῃ δρυΐ: λύκαινα δ' ἐμφωλεύουσα τοὺς μὲν ἰδίους σκύμνους εἰς τὸν ῥοῦν ἔρριψε, τοῖς δὲ βρέφεσι θηλὴν παρέσχε. Τύλιφος δὲ ποιμὴν αὐτόπτης γενόμενος καὶ ἀναλαβὼν  τοὺς παῖδας ὡς ἰδίους ἔθρεψε, τὸν μὲν καλέσας Λύκαστον τὸν δὲ Παρράσιον, τοὺς διαδεξαμένους τὴν βασιλείαν τῶν ̓Αρκάδων ὡς Ζώπυρος Βυζάντιος ἐν τῷ τρίτῳ ̔Ιστορικῶν. ̓Αμούλιος πρὸς Νομίτορα τὸν ἀδελφὸν τυραννικῶς  διακείμενος, τὸν μὲν υἱὸν Αἴνιτον ἐπὶ κυνηγίᾳ ἀνεῖλε, τὴν δὲ θυγατέρα Σιλουίαν ἐν ̓Ιουλίᾳ τῆς ̔́Ηρας ἱέρειαν ἐποιήσατο. ταύτην ̓́Αρης ἐγκύμονα ποιεῖ ἡ δ' ἔτεκε διδύμους, ὡμολόγησέ τε τῷ τυράννῳ τὴν ἀλήθειαν. ὁ δὲ φοβηθεὶς ἀμφοτέρους κατεπόντισε,   βαλὼν παρὰ τὰς ὄχθας τοῦ Θύμβρεως. οἱ δὲ προσηνέχθησαν ἐν τόπῳ, ἔνθα λύκαινα ἦν φωλεύουσα νεοτόκος: καὶ τοὺς μὲν σκύμνους ἔρριψε, τὰ δὲ βρέφη ἔτρεφε. Φαῦστος δὲ ποιμὴν αὐτόπτης γενόμενος τοὺς παῖδας ἀνέθρεψε, καὶ τὸν μὲν ̔Ρῶμον  τὸν δὲ ̔Ρωμύλον προσηγόρευσε, τοὺς κτίστας ̔Ρώμης: ὡς ̓Αριστείδης Μιλήσιος ἐν τοῖς ̓Ιταλικοῖς.</TextUnit>
    <TextUnit id="37" loc="37">μετὰ τὴν ̓Ιλίου ἅλωσιν ̓Αγαμέμνων μετὰ Κασάνδρας ἀνῃρέθη. ̓Ορέστης δὲ παρὰ Στροφίῳ ἀνατραφεὶς τοὺς φονεῖς; τοῦ πατρὸς ἐτιμωρήσατο: ὡς Πύρανδρος ἐν τετάρτῳ Πελοποννησιακῶν.  Φάβιος Φαβρικιανὸς τοῦ μεγάλου συγγενὴς Φαβίου, πορθήσας Τούξιον μητρόπολιν Σαυνιτῶν,  τὴν παρ' αὐτοῖς τιμωμένην νικηφόρον ̓Αφροδίτην ἔπεμψεν εἰς ̔Ρώμην. τούτου γυνὴ Φαβία μοιχευθεῖσα  ὑπό τινος εὐπρεποῦς νεανίου τοὔνομα Πετρωνίου Οὐαλεντίνου, τὸν ἄνδρα ἐδολοφόνησε. Φαβία δὲ τὸν ἀδελφὸν ἔτι νήπιον Φαβρικιανὸν τῶν κινδύνων ἐρρύσατο καὶ ἔπεμψε κρύφα τραφησόμενον. ἀκμάσας δὲ ὁ νεανίας τήν τε μητέρα καὶ τὸν μοιχὸν ἀπέκτεινε,  καὶ ἀπελύθη ὑπὸ τῆς συγκλήτου ὡς ἱστορεῖ Δοσίθεος ἐν τρίτῳ ̓Ιταλικῶν.</TextUnit>
    <TextUnit id="38" loc="38">Βούσιρις, παῖς Ποσειδῶνος καὶ ̓Ανίππης τῆς Νείλου, τοὺς παριόντας ὑπούλῳ φιλοξενίᾳ κατέθυε  μετῆλθε δ' αὐτὸν ἡ τῶν τετελευτηκότων νέμεσις: ̔Ηρακλῆς γὰρ ἐπιτεθεὶς τῷ ῥοπάλῳ διεχρήσατο: ὡς ̓Αγάθων Σάμιος. ̔Ηρακλῆς τὰς Γηρυόνου βοῦς ἐλαύνων δι' ̓Ιταλίας ἐπεξενώθη Φαύνῳ βασιλεῖ, ὃς ἦν ̔Ερμοῦ παῖς; καὶ τούς γε ξένους τῷ γεννήσαντι ἔθυεν ἐπιχειρήσας  δὲ τῷ ̔Ηρακλεῖ ἀνῃρέθη: ὡς Δέρκυλλος ἐν τρίτῳ ̓Ιταλικῶν.</TextUnit>
    <TextUnit id="39" loc="39">Φάλαρις ̓Ακραγαντίνων τύραννος ἀποτόμως τοὺς παριόντας ξένους ἐστρέβλου καὶ ἐκόλαζε: Πέριλλος δὲ τῇ τέχνῃ χαλκουργὸς; δάμαλιν κατασκευάσας  χαλκῆν ἔδωκε τῷ βασιλεῖ, ὡς ἂν τοὺς ξένους κατακαίῃ ζῶντας ἐν αὐτῇ: ὁ δὲ μόνον τότε   γενόμενος δίκαιος αὐτὸν ἐνέβαλεν. ἐδόκει δὲ μυκηθμὸν ἀναδιδόναι ἡ δάμαλις: ὡς ἐν δευτέρῳ Αἰτιῶν. ἐν ̓Αιγέστηι τῇ πόλει τῆς Σικελίας ἐγένετό τις ὠμὸς τύραννος; Αἰμίλιος Κενσωρῖνος. οὗτος τοὺς  καινότερα βασανιστήρια κατασκευάσαντας ἐδωροδόκει. εἷς δέ τις ̓Αρούντιος; Πατέρκουλος δημιουργήσας ἵππον χαλκοῦν τῷ προειρημένῳ δῶρον ἔδωκεν, ἵνα βάλλῃ αὐτούς. ὁ δὲ τότε πρῶτον νομίμως ἀναστραφεὶς τὸν χαρισάμενον πρότερον ἔβαλεν ὡς ἄν, ἣν  ἐπενόησε βάσανον ἄλλοις, αὐτὸς πάθῃ πρῶτος. τοῦτον συλλαβὼν ἀπὸ τοῦ Ταρπηίου ὄρους ἔρριψε. καὶ δοκοῦσιν οἱ ἀποτόμως βασιλεύσαντες ἀπ' ἐκείνου Αἰμίλιοι προσαγορεύεσθαι: ὡς ̓Αριστείδης ἐν τετάρτῳ ̓Ιταλικῶν.</TextUnit>
    <TextUnit id="40" loc="40">εὔηνος ̓́Αρεος καὶ Στερόπης τὴν Οἰνομάου γήμας ̓Αλκίππην ἐγέννησε θυγατέρα Μάρπησσαν, ἣν παρθένον ἐφρούρει. ἰδὼν δ' ̓́Ιδας ὁ ̓Αφάρήτος καὶ ἁρπάσας ἐκ χοροῦ ἔφυγεν. ὁ δὲ πατὴρ διώξας καὶ μὴ συλλαβὼν εἰς τὸν Λυκόρμαν ἔρριψεν ἑαυτὸν  ποταμὸν καὶ ἀθάνατος ἐγένετο ὡς Δοσίθεος; ἐν πρώτῳ ̓Ιταλικῶν. ̓́Αννιος δὲ Τούσκων βασιλεὺς ἔχων θυγατέρα εὔμορφον τοὔνομα Σαλίαν, παρθένον ἐτήρει. Κάθητος δ' ἐκ τῶν ἐπισήμων ἰδὼν τὴν παρθένον παίζουσαν   ἠράσθη, καὶ μὴ στέγων τὸν ἔρωτα ἥρπασε καὶ ἦγεν εἰς ̔Ρώμην. ὁ δὲ πατὴρ ἐπιδιώξας καὶ μὴ  συλλαβὼν ἥλατο εἰς τὸν Παρεούσιον ποταμόν, ὃς ̓Αννίων μετωνομάσθη: τῇ δὲ Σαλίᾳ συγγενόμενος Κάθητος ἐποιήσατο Λατῖνον καὶ Σάλιον, ἀφ' ὧν οἱ εὐγενέστατοι κατῆγον τὸ γένος: ὡς ̓Αριστείδης Μιλήσιος  καὶ ̓Αλέξανδρος ὁ Πολυΐστωρ ἐν τρίτῳ ̓Ιταλικῶν.</TextUnit>
    <TextUnit id="41" loc="41">̔Ηγησίστρατος ἀνὴρ ̓Εφέσιος ἐμφύλιον φόνον δράσας ἔφυγεν εἰς Δελφοὺς καὶ ἠρώτα τὸν θεὸν ποῦ οἰκήσειεν. ὁ δ' ̓Απόλλων ἀνεῖλεν, ἔνθα ἂν  ἴδῃ χορεύοντας ἀγροίκους θαλλοῖς ἐλαίας ἐστεφανωμένους.  γενόμενος δὲ κατὰ τὸν τόπον τῆς ̓Ασίας καὶ θεασάμενος φύλλοις ἐλαίας ἐστεφανωμένους γεωγοὺς καὶ χορεύοντας, ἔκτισεν αὐτοῦ πόλιν καὶ ἐκάλεσεν, ̓Ελαιοῦντα: ὡς Πυθοκλῆς ὁ Σάμιος ἐν τρίτῳ Γεωργικῶν. Τηλέγονος ̓Οδυσσέως καὶ Κίρκης ἐπ' ἀναζήτησιν τοῦ πατρὸς πεμφθεὶς ἔμαθε πόλιν κτίσαι, ἔνθα ἂν ἴδῃ γεωργοὺς ἐστεφανωμένους καὶ χορεύοντας. γενόμενος κατά τινα τόπον τῆς ̓Ιταλίας καὶ θεασάμενος ἀγροίκους πρινίνοις κλάδοις ἐστεφανωμένους  καὶ ὀρχήσει προσευκαιροῦντας, ἔκτισε πόλιν, ἀπὸ τοῦ συγκυρήματος Πρίνιστον ὀνομάσας, ἣν ̔Ρωμαῖοι παραγώγως Πραίνεστον καλοῦσιν ὡς ἱστορεῖ ̓Αριστοκλῆς  ἐν τρίτῳ ̓Ιταλικῶν.</TextUnit>
  </Text>
</TessDocument>
