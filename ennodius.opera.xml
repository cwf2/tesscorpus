<?xml version="1.0" encoding="UTF-8"?>
<TessDocument id="ennodius.opera">
  <Metadata>
    <Author>ennodius</Author>
    <Display>Opera</Display>
    <Abbr>enn. carm.</Abbr>
    <Lang>la</Lang>
    <Prose>0</Prose>
    <PrintSource>Magni Felicis Ennodii Opera, ed. G. Hartel. CSEL 6. Vienna, 1882.</PrintSource>
    <DigitalSourceDisplay/>
    <DigitalSourceURL/>
    <AddedBy/>
    <URI/>
  </Metadata>
  <Parts><Part id="1"><Display>Book 1</Display><MaskLower>0</MaskLower><MaskUpper>1023</MaskUpper><LocusLower>1.1.1</LocusLower><LocusUpper>1.21.32</LocusUpper></Part><Part id="2"><Display>Book 2</Display><MaskLower>1024</MaskLower><MaskUpper>1954</MaskUpper><LocusLower>2.1.1</LocusLower><LocusUpper>2.151.6</LocusUpper></Part></Parts><Text>
    <TextUnit id="0" loc="1.1.1">Celsior astrigerum Titan conscenderat axem,</TextUnit>
    <TextUnit id="1" loc="1.1.2">Lampade cum plena totus in orbe paret.</TextUnit>
    <TextUnit id="2" loc="1.1.3">Flammiger ardenti sorbebat flumina Cancro,</TextUnit>
    <TextUnit id="3" loc="1.1.4">Cum segetem messor falce domat propriam.</TextUnit>
    <TextUnit id="4" loc="1.1.5">Siccatur dum fonte bibens, dum mundus anhelat,</TextUnit>
    <TextUnit id="5" loc="1.1.6">Iussus in excursum Gallica lustra sequi,</TextUnit>
    <TextUnit id="6" loc="1.1.7">Torrida non timui quae uincunt arua Syenen</TextUnit>
    <TextUnit id="7" loc="1.1.8">Puluis flamma sitis dos fuit obsequio.</TextUnit>
    <TextUnit id="8" loc="1.1.9">Quid iubar et ualidos renouas mihi, Musa, uapores?</TextUnit>
    <TextUnit id="9" loc="1.1.10">Plus erit algentes me superasse uias.</TextUnit>
    <TextUnit id="10" loc="1.1.11">Quicquid plana calent, quicquid sublimia rigent</TextUnit>
    <TextUnit id="11" loc="1.1.12">Frigoribus, passum dic sine lege poli.</TextUnit>
    <TextUnit id="12" loc="1.1.13">Bellum naturae quod discors fecerat annus,</TextUnit>
    <TextUnit id="13" loc="1.1.14">Aestatem atque hiemem detulit una dies.</TextUnit>
    <TextUnit id="14" loc="1.1.15">Indutum nebulis canas superare pruinas</TextUnit>
    <TextUnit id="15" loc="1.1.16">Edocuit uates feruidus imperio.</TextUnit>
    <TextUnit id="16" loc="1.1.17">Presserat aestiuo corpus sub fasce lacerna,</TextUnit>
    <TextUnit id="17" loc="1.1.18">Vestitus tenui tegmine nudus eram.</TextUnit>
    <TextUnit id="18" loc="1.1.19">Cum fugit ex oculis constanti tempore tempus,</TextUnit>
    <TextUnit id="19" loc="1.1.20">Lampada nam Phoebi dux fuit ad glaciem,</TextUnit>
    <TextUnit id="20" loc="1.1.21">Optanti brumam de uoto contigit horror</TextUnit>
    <TextUnit id="21" loc="1.1.22">Quaesitus que calor nil dedit indicii.</TextUnit>
    <TextUnit id="22" loc="1.1.23">Matronas taceo scopulos atque inuia dictas,</TextUnit>
    <TextUnit id="23" loc="1.1.24">In foribus blandas, cetera difficiles.</TextUnit>
    <TextUnit id="24" loc="1.1.25">Inlexit miseros facies depicta uiantes,</TextUnit>
    <TextUnit id="25" loc="1.1.26">Calcatae diras mox peperere neces.</TextUnit>
    <TextUnit id="26" loc="1.1.27">Nominibus propriis nil fallit sacra uetustas,</TextUnit>
    <TextUnit id="27" loc="1.1.28">Tot leti formas sic uocitare uolens.</TextUnit>
    <TextUnit id="28" loc="1.1.29">Scrupea descissis pendebat semita plantis</TextUnit>
    <TextUnit id="29" loc="1.1.30">Nec uisu facilis, credite, callis erat.</TextUnit>
    <TextUnit id="30" loc="1.1.31">Quid labyrintheos, priscorum fama, recessus</TextUnit>
    <TextUnit id="31" loc="1.1.32">Inuoluis linguis, quos timeat relegens?</TextUnit>
    <TextUnit id="32" loc="1.1.33">Illic artificis laudandus constitit error,</TextUnit>
    <TextUnit id="33" loc="1.1.34">Cum torsit rectum Daedalus ingenio.</TextUnit>
    <TextUnit id="34" loc="1.1.35">Hic natura homines per summum portat Olympi,</TextUnit>
    <TextUnit id="35" loc="1.1.36">Quo liquidum tranans ire columba ualet.</TextUnit>
    <TextUnit id="36" loc="1.1.37">Parcite, Pierides, pelagus fluuiale silendo,</TextUnit>
    <TextUnit id="37" loc="1.1.38">Ne reparet sermo fors bona quod pepulit.</TextUnit>
    <TextUnit id="38" loc="1.1.39">Duria nam, Sessis torrens uel Stura uel Orgus</TextUnit>
    <TextUnit id="39" loc="1.1.40">Marmoris Ionii saeuitiam superant.</TextUnit>
    <TextUnit id="40" loc="1.1.41">Dulcia cum uariis succedunt laeta periclis,</TextUnit>
    <TextUnit id="41" loc="1.1.42">Effectus rerum cor solidare solet.</TextUnit>
    <TextUnit id="42" loc="1.1.43">Nil mihi cum dubiis, prosunt obliuia tristi:</TextUnit>
    <TextUnit id="43" loc="1.1.44">Ebria lethaeo pectora fonte fero.</TextUnit>
    <TextUnit id="44" loc="1.1.45">Limina sanctorum prestat lustrasse trementem,</TextUnit>
    <TextUnit id="45" loc="1.1.46">Martyribus lacrimas exhibuisse meas.</TextUnit>
    <TextUnit id="46" loc="1.1.47">Ecce Saturninus, Crispinus, Daria, Maurus,</TextUnit>
    <TextUnit id="47" loc="1.1.48">Eusebius, Quintus gaudia magna parant.</TextUnit>
    <TextUnit id="48" loc="1.1.49">Octaui, meritis da, Aduentor, redde, Solutor,</TextUnit>
    <TextUnit id="49" loc="1.1.50">Candida ne pullis uita cadat maculis.</TextUnit>
    <TextUnit id="50" loc="1.1.51">Hostiles laqueos scindat mens conscia recti:</TextUnit>
    <TextUnit id="51" loc="1.1.52">Hoc semper placeat: quod decet, hoc liceat.</TextUnit>
    <TextUnit id="52" loc="1.2.1">Gaudia transcendunt uires, uox laeta superbit:</TextUnit>
    <TextUnit id="53" loc="1.2.2">Ingenii maciem prospera non metuunt.</TextUnit>
    <TextUnit id="54" loc="1.2.3">Dulcia temporibus famulantur fila secundis:</TextUnit>
    <TextUnit id="55" loc="1.2.4">Quod felix meruit, nobile carmen erit.</TextUnit>
    <TextUnit id="56" loc="1.2.5">Vox iusti quaestor, legum substantia, nobis</TextUnit>
    <TextUnit id="57" loc="1.2.6">Ceu Phoebus mittet tympana plectra lyram.</TextUnit>
    <TextUnit id="58" loc="1.2.7">Docta Camenarum coeat pia turba sororum,</TextUnit>
    <TextUnit id="59" loc="1.2.8">Offerat arguto pollice quod loquitur.</TextUnit>
    <TextUnit id="60" loc="1.2.9">Turgida fatidici uix possint pectora uatis</TextUnit>
    <TextUnit id="61" loc="1.2.10">Virtutum species enumerare tuas.</TextUnit>
    <TextUnit id="62" loc="1.2.11">Tu decus Italiae, spes tu fidissima recti,</TextUnit>
    <TextUnit id="63" loc="1.2.12">Fax, tuba causarum, purpura nostra, uale.</TextUnit>
    <TextUnit id="64" loc="1.2.13">Luminibus locuples solem te Roma uocauit</TextUnit>
    <TextUnit id="65" loc="1.2.14">Celsa, Quirinali suscipiens gremio.</TextUnit>
    <TextUnit id="66" loc="1.2.15">Eloquio lyncem, tu subdis uoce leonem.</TextUnit>
    <TextUnit id="67" loc="1.2.16">Melle tuo serpens gutturis arma premit.</TextUnit>
    <TextUnit id="68" loc="1.2.17">Fetibus orbatae ferrent tibi munera tigres,</TextUnit>
    <TextUnit id="69" loc="1.2.18">Quae dolor et feritas aure pauente daret.</TextUnit>
    <TextUnit id="70" loc="1.2.19">Te pene demessum ceu florem dextera fati</TextUnit>
    <TextUnit id="71" loc="1.2.20">Dum lacerat, Christus perculit exitium.</TextUnit>
    <TextUnit id="72" loc="1.2.21">Reddita se melius nunc uincit uita beati,</TextUnit>
    <TextUnit id="73" loc="1.2.22">Actibus adseritur quod uenit a superis.</TextUnit>
    <TextUnit id="74" loc="1.2.23">His fretus non legatos neque uerba precantum</TextUnit>
    <TextUnit id="75" loc="1.2.24">Callida fucatis artibus elicui.</TextUnit>
    <TextUnit id="76" loc="1.2.25">Ipse ego, mendicae transmittens uerba Thaliae,</TextUnit>
    <TextUnit id="77" loc="1.2.26">Donum more dei te precor ut tribuas.</TextUnit>
    <TextUnit id="78" loc="1.2.27">Hortulus exigua sociatus parte retardat</TextUnit>
    <TextUnit id="79" loc="1.2.28">Spem solidam, fieri ne merear dominus.</TextUnit>
    <TextUnit id="80" loc="1.2.29">Hanc mihi largiri non spernas, lumen honorum:</TextUnit>
    <TextUnit id="81" loc="1.2.30">Sic uoti compos saecula nostra colas,</TextUnit>
    <TextUnit id="82" loc="1.2.31">Sic te regnantis sublimet celsa potestas,</TextUnit>
    <TextUnit id="83" loc="1.2.32">Sic currant meritis aurea facta tuis.</TextUnit>
    <TextUnit id="84" loc="1.2.33">Amphion Dirceus tetigit quod pectine uixit:</TextUnit>
    <TextUnit id="85" loc="1.2.34">Nulla mori rerum tunc animata potest.</TextUnit>
    <TextUnit id="86" loc="1.2.35">Commoda de Musis numquam fluxere tot annis,</TextUnit>
    <TextUnit id="87" loc="1.2.36">Affectu pretii quas mihi concilia.</TextUnit>
    <TextUnit id="88" loc="1.3.1">Exprimit in spicam tellus iam feta papillas,</TextUnit>
    <TextUnit id="89" loc="1.3.2">Lacte maritatis turgida cespitibus.</TextUnit>
    <TextUnit id="90" loc="1.3.3">Stringitur in prolem sparsus per gramina sucus,</TextUnit>
    <TextUnit id="91" loc="1.3.4">De guttis faciens progeniem solidam.</TextUnit>
    <TextUnit id="92" loc="1.3.5">Vestitus gemmis protendit brachia palmes,</TextUnit>
    <TextUnit id="93" loc="1.3.6">De gremio ligni pampinus ecce uiret.</TextUnit>
    <TextUnit id="94" loc="1.3.7">Iussa per augmentum nunc siluam perdere uitis</TextUnit>
    <TextUnit id="95" loc="1.3.8">Frugibus ut crescat, uulnera conciliant.</TextUnit>
    <TextUnit id="96" loc="1.3.9">Euocat inquirit gaudens infantia mundi</TextUnit>
    <TextUnit id="97" loc="1.3.10">Nutricem, tepidi quam dedit aura poli.</TextUnit>
    <TextUnit id="98" loc="1.3.11">Ludit per faciem camporum rustica pubes,</TextUnit>
    <TextUnit id="99" loc="1.3.12">Respiciens duri dulce laboris onus.</TextUnit>
    <TextUnit id="100" loc="1.3.13">Annus reptat ouans tractus per murmura ueris,</TextUnit>
    <TextUnit id="101" loc="1.3.14">Farcta locuturis mella ferens labiis.</TextUnit>
    <TextUnit id="102" loc="1.3.15">Cum rebus noster balbutit carmina sensus,</TextUnit>
    <TextUnit id="103" loc="1.3.16">Aurea principiis dextera portet opem.</TextUnit>
    <TextUnit id="104" loc="1.3.17">Blandior ad falcem messor perducit aristas,</TextUnit>
    <TextUnit id="105" loc="1.3.18">Si rastris segetem pectere continuet.</TextUnit>
    <TextUnit id="106" loc="1.3.19">Nunc stirpem Proculi, dans uernum, suscipe, doctor,</TextUnit>
    <TextUnit id="107" loc="1.3.20">Ne feruor teneros decoquat in studiis.</TextUnit>
    <TextUnit id="108" loc="1.3.21">Seruentur leges: ceu census littera currat.</TextUnit>
    <TextUnit id="109" loc="1.3.22">Eorum Pindareus flumina uicit auus,</TextUnit>
    <TextUnit id="110" loc="1.3.23">Docta Camenali cecinit qui carmina plectro,</TextUnit>
    <TextUnit id="111" loc="1.3.24">Cuius Apollinei nil tacuere chori.</TextUnit>
    <TextUnit id="112" loc="1.3.25">Phoebus in auxilio repetat mox fortior illum,</TextUnit>
    <TextUnit id="113" loc="1.3.26">Artis nobilitas, Marsya si ueniat.</TextUnit>
    <TextUnit id="114" loc="1.4.1">Annus sole nouo teneras dum format aristas,</TextUnit>
    <TextUnit id="115" loc="1.4.2">Natura in thalamis orbe tepente sedet.</TextUnit>
    <TextUnit id="116" loc="1.4.3">Pingitur et uario mundus discrimine florum:</TextUnit>
    <TextUnit id="117" loc="1.4.4">Vna soli facies: gratia, cultus, amor.</TextUnit>
    <TextUnit id="118" loc="1.4.5">Arbuta uitali coalescunt uda uapore,</TextUnit>
    <TextUnit id="119" loc="1.4.6">Ignea concretus semina sucus alit.</TextUnit>
    <TextUnit id="120" loc="1.4.7">Erigitur genio tellus tumefacta marito,</TextUnit>
    <TextUnit id="121" loc="1.4.8">Turgida lasciuis silua uiret spoliis.</TextUnit>
    <TextUnit id="122" loc="1.4.9">Lactans cespitibus in nodum truditur herba,</TextUnit>
    <TextUnit id="123" loc="1.4.10">Vitea gemmatos brachia dant digitos.</TextUnit>
    <TextUnit id="124" loc="1.4.11">In rerum uultu lex iungit pronuba taedas:</TextUnit>
    <TextUnit id="125" loc="1.4.12">Aura poli ut sponsum germina cuncta facit.</TextUnit>
    <TextUnit id="126" loc="1.4.13">Ergo pari uoto lux caelum flumina Nereus</TextUnit>
    <TextUnit id="127" loc="1.4.14">Montes prata ferae gaudia concipiunt.</TextUnit>
    <TextUnit id="128" loc="1.4.15">De te quod uernat sortitur, Maxime, mundus,</TextUnit>
    <TextUnit id="129" loc="1.4.16">Et naturalem dos tua comit opem,</TextUnit>
    <TextUnit id="130" loc="1.4.17">Cui sanguis census genius mens uota superstant,</TextUnit>
    <TextUnit id="131" loc="1.4.18">Musarum primo fulta supercilio.</TextUnit>
    <TextUnit id="132" loc="1.4.19">Saecula te fidei monumentum nostra dederunt,</TextUnit>
    <TextUnit id="133" loc="1.4.20">Corporis et cordis uirginitate parem.</TextUnit>
    <TextUnit id="134" loc="1.4.21">Vincentem meritis sponsam dat candida uita,</TextUnit>
    <TextUnit id="135" loc="1.4.22">Quae cum te superat, sic tibi palma uenit.</TextUnit>
    <TextUnit id="136" loc="1.4.23">Huic niueis consors adridet flamma labellis,</TextUnit>
    <TextUnit id="137" loc="1.4.24">Alba uerecundas spargit in ora notas.</TextUnit>
    <TextUnit id="138" loc="1.4.25">Adsit, oro, fons loquelae mente uoce pectine</TextUnit>
    <TextUnit id="139" loc="1.4.26">Ars natura Musa Phoebus qua tumet facundia.</TextUnit>
    <TextUnit id="140" loc="1.4.27">Vile nil decet sonare in Maximorum laudibus.</TextUnit>
    <TextUnit id="141" loc="1.4.28">Conterunt plebeia celsum saepe dicta uerticem.</TextUnit>
    <TextUnit id="142" loc="1.4.29">Orbe captiuo Venus alma fusis</TextUnit>
    <TextUnit id="143" loc="1.4.30">Dotibus florum per amoena ludens,</TextUnit>
    <TextUnit id="144" loc="1.4.31">Dum facit uernum pretio et micantis</TextUnit>
    <TextUnit id="145" loc="1.4.32">Sidere formae,</TextUnit>
    <TextUnit id="146" loc="1.4.33">Spreuit aurati decus omne pepli,</TextUnit>
    <TextUnit id="147" loc="1.4.34">Aduenae pompam noluit metalli:</TextUnit>
    <TextUnit id="148" loc="1.4.35">Ditior cultu stetit effugato</TextUnit>
    <TextUnit id="149" loc="1.4.36">Sparsa capillos:</TextUnit>
    <TextUnit id="150" loc="1.4.37">Nobilis si quod bibit arte uirus</TextUnit>
    <TextUnit id="151" loc="1.4.38">Lana, mentito potior colore:</TextUnit>
    <TextUnit id="152" loc="1.4.39">Sic et algentis pelagi lapillos</TextUnit>
    <TextUnit id="153" loc="1.4.40">Nuda superstat.</TextUnit>
    <TextUnit id="154" loc="1.4.41">Fulserant raro sub hiante filo</TextUnit>
    <TextUnit id="155" loc="1.4.42">Pectoris gemmae in roseis papillis.</TextUnit>
    <TextUnit id="156" loc="1.4.43">Inuidum membris negitando amictum</TextUnit>
    <TextUnit id="157" loc="1.4.44">Altera lux est.</TextUnit>
    <TextUnit id="158" loc="1.4.45">Proditum risit sine nube corpus,</TextUnit>
    <TextUnit id="159" loc="1.4.46">Carcere inrupto nituit serenum</TextUnit>
    <TextUnit id="160" loc="1.4.47">Quodque seruabat male tuta uestis,</TextUnit>
    <TextUnit id="161" loc="1.4.48">Panditur arte.</TextUnit>
    <TextUnit id="162" loc="1.4.49">Aliger laxo remeabat arcu,</TextUnit>
    <TextUnit id="163" loc="1.4.50">Marcidam damnans otiis pharetram,</TextUnit>
    <TextUnit id="164" loc="1.4.51">Sanguine in nullo madefacta lentus</TextUnit>
    <TextUnit id="165" loc="1.4.52">Spicula gestans.</TextUnit>
    <TextUnit id="166" loc="1.4.53">Tunc sic alloquitur matrem fluitantibus armis:</TextUnit>
    <TextUnit id="167" loc="1.4.54">"Perdidimus, genetrix, uirtutis praemia nostrae.</TextUnit>
    <TextUnit id="168" loc="1.4.55">Iam nusquam Cytherea sonat, ridetur Amorum</TextUnit>
    <TextUnit id="169" loc="1.4.56">Fabula, nec proles nascenti sufficit aeuo.</TextUnit>
    <TextUnit id="170" loc="1.4.57">Frigida consumens multorum possidet artus</TextUnit>
    <TextUnit id="171" loc="1.4.58">Virginitas: feruore nouo sublimia carnem</TextUnit>
    <TextUnit id="172" loc="1.4.59">Vota domant: mundus tenui uix nomine constat.</TextUnit>
    <TextUnit id="173" loc="1.4.60">Primaeui tremulos, fractos imitantur ephebi:</TextUnit>
    <TextUnit id="174" loc="1.4.61">Rara per inmensos saeclorum, respice, campos</TextUnit>
    <TextUnit id="175" loc="1.4.62">Coniugii messis: per flores sola uetustas</TextUnit>
    <TextUnit id="176" loc="1.4.63">Exerit albentes ieiuna et pallida canos.</TextUnit>
    <TextUnit id="177" loc="1.4.64">Vna fides rerum nulla dulcedine flecti</TextUnit>
    <TextUnit id="178" loc="1.4.65">Et si quid teneros potuit transducere mores</TextUnit>
    <TextUnit id="179" loc="1.4.66">Praeceptis calcare malis: seruatur ubique</TextUnit>
    <TextUnit id="180" loc="1.4.67">Iustitium: culpa est thalamos nominasse pudico.</TextUnit>
    <TextUnit id="181" loc="1.4.68">Tu remissa iaces et tanti nescia iuris</TextUnit>
    <TextUnit id="182" loc="1.4.69">Nuda per effusos respectas membra capillos.</TextUnit>
    <TextUnit id="183" loc="1.4.70">Surge, age, et obstantem properanter discute somnum,</TextUnit>
    <TextUnit id="184" loc="1.4.71">Nec te, quod turpe est, captiuum numen habere</TextUnit>
    <TextUnit id="185" loc="1.4.72">Iura pudicitiae uel lex malesuada putetur."</TextUnit>
    <TextUnit id="186" loc="1.4.73">Talibus arsissent dictis et uiscera ponti.</TextUnit>
    <TextUnit id="187" loc="1.4.74">Colligit in nodum passos lux aurea crines</TextUnit>
    <TextUnit id="188" loc="1.4.75">Et naturalem concludens ueste decorem,</TextUnit>
    <TextUnit id="189" loc="1.4.76">Mutauit formam. tunc quicquid fulget iaspis,</TextUnit>
    <TextUnit id="190" loc="1.4.77">Quae uiret in pretio pasturae ficta smaragdus</TextUnit>
    <TextUnit id="191" loc="1.4.78">Et latet in concis melior custode ueneno,</TextUnit>
    <TextUnit id="192" loc="1.4.79">Alba uenit, niueum sumptura ex corpore lumen.</TextUnit>
    <TextUnit id="193" loc="1.4.80">Palla per adcinctos decrescit splendida lumbos</TextUnit>
    <TextUnit id="194" loc="1.4.81">Et zona teneras conpressit dura papillas.</TextUnit>
    <TextUnit id="195" loc="1.4.82">Adfatur natum: "quem, spes mea, figere temptas?</TextUnit>
    <TextUnit id="196" loc="1.4.83">Quem sequimur? quo ue ire iubes? post otia maior</TextUnit>
    <TextUnit id="197" loc="1.4.84">Flamma decet: discant populi tunc crescere diuam,</TextUnit>
    <TextUnit id="198" loc="1.4.85">Cum neglecta iacet. superos nil perdere somno</TextUnit>
    <TextUnit id="199" loc="1.4.86">Ostendant geminis reparata incendia curis.</TextUnit>
    <TextUnit id="200" loc="1.4.87">Maximus ecce, uides, generis spes unica summi,</TextUnit>
    <TextUnit id="201" loc="1.4.88">Dulcibus inludit per longa obliuia taedis.</TextUnit>
    <TextUnit id="202" loc="1.4.89">Sectatur matrem, quae caelo purior ipso est</TextUnit>
    <TextUnit id="203" loc="1.4.90">Femina, quam scimus mulierem uincere mente.</TextUnit>
    <TextUnit id="204" loc="1.4.91">Hic domuit puerum, mores sortitus auorum:</TextUnit>
    <TextUnit id="205" loc="1.4.92">Quod pudet, heu longo nobis nescitus in aeuo est.</TextUnit>
    <TextUnit id="206" loc="1.4.93">Huius ad abstrusas ueniat mea lampada fibras:</TextUnit>
    <TextUnit id="207" loc="1.4.94">Suspiret cupiat discurrat ferueat oret."</TextUnit>
    <TextUnit id="208" loc="1.4.95">Haec ait: et subolem fotu conplexa benigno</TextUnit>
    <TextUnit id="209" loc="1.4.96">Mollia mellitis artauit ad oscula labris.</TextUnit>
    <TextUnit id="210" loc="1.4.97">Ille uolat celeri tranans per nubila uento,</TextUnit>
    <TextUnit id="211" loc="1.4.98">Omnia lasciuo socians elementa furore.</TextUnit>
    <TextUnit id="212" loc="1.4.99">Vt stetit et iuuenem formae conspexit in ostro,</TextUnit>
    <TextUnit id="213" loc="1.4.100">"Tu ne Dionaeum tumefactus despicis?" inquit.</TextUnit>
    <TextUnit id="214" loc="1.4.101">"Huc, Venerem culture, ueni: qui tardius arsit</TextUnit>
    <TextUnit id="215" loc="1.4.102">In multum calet ille rogus, celeres que fauillas</TextUnit>
    <TextUnit id="216" loc="1.4.103">Restituet quaecumque pyrae subducitur arbor."</TextUnit>
    <TextUnit id="217" loc="1.4.104">Deprompsit iaculum, quo diuos fixerat omnes.</TextUnit>
    <TextUnit id="218" loc="1.4.105">Tunc pulcher teretem flexuram pertulit arcus:</TextUnit>
    <TextUnit id="219" loc="1.4.106">Spicula diuerso traxerunt brachia calle.</TextUnit>
    <TextUnit id="220" loc="1.4.107">Pennigeri uulnus praesentit dextera tactu,</TextUnit>
    <TextUnit id="221" loc="1.4.108">Mox que ferit, laeto factum clamore salutans:</TextUnit>
    <TextUnit id="222" loc="1.4.109">"Ille ego (quid trepidas?) semper contemptus adhaesi</TextUnit>
    <TextUnit id="223" loc="1.4.110">Visceribus, fugitiue, tuis. hac uictima matri</TextUnit>
    <TextUnit id="224" loc="1.4.111">Litamus, multis quam tu non suspicis annis."</TextUnit>
    <TextUnit id="225" loc="1.4.112">Ecce iterum magno rimatus stemmate cretam,</TextUnit>
    <TextUnit id="226" loc="1.4.113">Quam thalamis iungat, cernit sublime puellae</TextUnit>
    <TextUnit id="227" loc="1.4.114">Sidus et adtonitus ad matrem lumina flexit,</TextUnit>
    <TextUnit id="228" loc="1.4.115">Germanam credens: conlaudat nobile furtum.</TextUnit>
    <TextUnit id="229" loc="1.4.116">Sed teneram leuiore ferit puer ille sagitta,</TextUnit>
    <TextUnit id="230" loc="1.4.117">In que uirum totos exhausit fortior ictus.</TextUnit>
    <TextUnit id="231" loc="1.4.118">Post haec digrediens permulcet pectora dictis.</TextUnit>
    <TextUnit id="232" loc="1.4.119">"Nostra tuas, iuuenis, confortent uulnera uires.</TextUnit>
    <TextUnit id="233" loc="1.4.120">Nam quicumque mea est percussus cuspide crescit.</TextUnit>
    <TextUnit id="234" loc="1.4.121">Haec faciunt multos, si credis, bella nepotes.</TextUnit>
    <TextUnit id="235" loc="1.4.122">Sis felix semper que feras mea munera te cum."</TextUnit>
    <TextUnit id="236" loc="1.4.123">Nunc me Pierio fauore iutum</TextUnit>
    <TextUnit id="237" loc="1.4.124">In laeta, proceres, locate fronte.</TextUnit>
    <TextUnit id="238" loc="1.4.125">Sustentent gracilem per omne carmen</TextUnit>
    <TextUnit id="239" loc="1.4.126">Qui doctum faciunt benignitate.</TextUnit>
    <TextUnit id="240" loc="1.4.127">Quod nunc ingenium premunt pruinae,</TextUnit>
    <TextUnit id="241" loc="1.4.128">Distendat refouens tepore uernum.</TextUnit>
    <TextUnit id="242" loc="1.5.1">Ingenii cultor, fons oris, copia linguae</TextUnit>
    <TextUnit id="243" loc="1.5.2">Vmor Castalius ueniat, quo Thracius Orpheus</TextUnit>
    <TextUnit id="244" loc="1.5.3">Naufraga diffuso succendit pectora fluxu.</TextUnit>
    <TextUnit id="245" loc="1.5.4">Adsit et arentis coniungat cordis hiatus.</TextUnit>
    <TextUnit id="246" loc="1.5.5">Eridani dicturus aquas nisi flumine largo</TextUnit>
    <TextUnit id="247" loc="1.5.6">Sicca Pegaseo perfundam membra liquore,</TextUnit>
    <TextUnit id="248" loc="1.5.7">Torrida ieiuno uix stillant uerba relatu.</TextUnit>
    <TextUnit id="249" loc="1.5.8">Vndarum cumulos ut narrem, suggere, limpha.</TextUnit>
    <TextUnit id="250" loc="1.5.9">Quam bene pandit aquas cui blandus murmurat amnis!</TextUnit>
    <TextUnit id="251" loc="1.5.10">Anni tempus erat, quo uernat mitibus uuis</TextUnit>
    <TextUnit id="252" loc="1.5.11">Palmes et autumni dotes proponit in orbe,</TextUnit>
    <TextUnit id="253" loc="1.5.12">Imbribus externis madida cum ueste Lyaeus</TextUnit>
    <TextUnit id="254" loc="1.5.13">Distendit tunicas uuarum carcere musti.</TextUnit>
    <TextUnit id="255" loc="1.5.14">Vberibus pluuiis [ri]parum lege subacta</TextUnit>
    <TextUnit id="256" loc="1.5.15">Tunc sibi forte Padus captiuos texerat agros,</TextUnit>
    <TextUnit id="257" loc="1.5.16">Canebant spumis et turgida dorsa minaci.</TextUnit>
    <TextUnit id="258" loc="1.5.17">Currebant stantes per fluctus culmina uillae.</TextUnit>
    <TextUnit id="259" loc="1.5.18">Seruauit raptum pelagus tunc littore tectum,</TextUnit>
    <TextUnit id="260" loc="1.5.19">Et mutans terras mansit fortuna casarum.</TextUnit>
    <TextUnit id="261" loc="1.5.20">Respiceres siluas stationem perdere iussas</TextUnit>
    <TextUnit id="262" loc="1.5.21">Ad flammas propera[re] Pado ducente uoraces</TextUnit>
    <TextUnit id="263" loc="1.5.22">Tunc ego feruenti germanae tractus amore,</TextUnit>
    <TextUnit id="264" loc="1.5.23">Cui natum Parcae demessum pollice diro</TextUnit>
    <TextUnit id="265" loc="1.5.24">Sustulerant uiduam que domum constante marito</TextUnit>
    <TextUnit id="266" loc="1.5.25">Reddebant, turbis peperit quae semper Auerni,</TextUnit>
    <TextUnit id="267" loc="1.5.26">Hanc ut solarer, uel uitam prodere legi.</TextUnit>
    <TextUnit id="268" loc="1.5.27">Regnator Ligurum fluuiorum maximus ille</TextUnit>
    <TextUnit id="269" loc="1.5.28">Sub iuga transmissus gemuit sub pondere cumbae,</TextUnit>
    <TextUnit id="270" loc="1.5.29">Intumuit rursus que minas flatus que remisit,</TextUnit>
    <TextUnit id="271" loc="1.5.30">Quique polos uicit soli mihi cedere iussus.</TextUnit>
    <TextUnit id="272" loc="1.5.31">Sic pietas elementa domat, sic cuncta cohercet</TextUnit>
    <TextUnit id="273" loc="1.5.32">Cuius grata deo tenuit miseratio mentem.</TextUnit>
    <TextUnit id="274" loc="1.5.33">Ecce iterum madidis contectus nubibus aether</TextUnit>
    <TextUnit id="275" loc="1.5.34">Hausit aquas, quibus omne ruens submergeret aruum.</TextUnit>
    <TextUnit id="276" loc="1.5.35">Non caeli faciem conspexit naufraga tellus</TextUnit>
    <TextUnit id="277" loc="1.5.36">Et stellis uiduae micuerunt dira tenebrae.</TextUnit>
    <TextUnit id="278" loc="1.5.37">Errauit piscis sed non captiuus in aedes</TextUnit>
    <TextUnit id="279" loc="1.5.38">Et populus fluuii per mensas lambuit escam.</TextUnit>
    <TextUnit id="280" loc="1.5.39">Euomuit pelagus hominum penetrale profundum,</TextUnit>
    <TextUnit id="281" loc="1.5.40">Vmida pulueribus clauserunt aequora campos.</TextUnit>
    <TextUnit id="282" loc="1.5.41">Perfunctus primis recidiua pericula uidi.</TextUnit>
    <TextUnit id="283" loc="1.5.42">Ille triumphator tiro ad certamina Nerei</TextUnit>
    <TextUnit id="284" loc="1.5.43">Frigida per liquidas gestabam pectora limphas</TextUnit>
    <TextUnit id="285" loc="1.5.44">Et siccis oculis respexi marmoris iras:</TextUnit>
    <TextUnit id="286" loc="1.5.45">Cum subito absorptum uidit uetus accola pontum,</TextUnit>
    <TextUnit id="287" loc="1.5.46">Risit et abiecti restantia signa pauoris.</TextUnit>
    <TextUnit id="288" loc="1.5.47">Ditia permixto fulgebant arua metallo,</TextUnit>
    <TextUnit id="289" loc="1.5.48">Eridanus claris radiabat comptus arenis.</TextUnit>
    <TextUnit id="290" loc="1.5.49">Nauita me laetus suscepit protinus alno,</TextUnit>
    <TextUnit id="291" loc="1.5.50">Sarcina cui felix dudum concesserat omen.</TextUnit>
    <TextUnit id="292" loc="1.5.51">Indoctus clauum rexit de pondere tutus</TextUnit>
    <TextUnit id="293" loc="1.5.52">Et me festiuis Christo duce pertulit oris.</TextUnit>
    <TextUnit id="294" loc="1.6.1">Post canas hiemes, gelidi post damna profundi</TextUnit>
    <TextUnit id="295" loc="1.6.2">Tranquillum quotiens nauita carpit iter,</TextUnit>
    <TextUnit id="296" loc="1.6.3">Maeret et infidi desperat prospera ponti</TextUnit>
    <TextUnit id="297" loc="1.6.4">Quamque uidet faciem non putat esse salis.</TextUnit>
    <TextUnit id="298" loc="1.6.5">Sibilat aura leuis, ualidas timet ille procellas</TextUnit>
    <TextUnit id="299" loc="1.6.6">Fluctibus et blandas aestimat esse minas.</TextUnit>
    <TextUnit id="300" loc="1.6.7">Lintea si crispant Zephyri pendentia malo</TextUnit>
    <TextUnit id="301" loc="1.6.8">Et dulci ludit spiritus obsequio,</TextUnit>
    <TextUnit id="302" loc="1.6.9">Confusam uentis naturam perdere leges</TextUnit>
    <TextUnit id="303" loc="1.6.10">Iurat et antiquum credit adesse chaos.</TextUnit>
    <TextUnit id="304" loc="1.6.11">Gaudia sic tollunt placidis discrimina rebus:</TextUnit>
    <TextUnit id="305" loc="1.6.12">Nulla fides laetis integra nec dubiis.</TextUnit>
    <TextUnit id="306" loc="1.6.13">Non aliter uariis tenuit quos Roma periclis</TextUnit>
    <TextUnit id="307" loc="1.6.14">Litoris optati reddidit ad gremium.</TextUnit>
    <TextUnit id="308" loc="1.6.15">Permulcent pelagi numen uenerabile cantu,</TextUnit>
    <TextUnit id="309" loc="1.6.16">Anchora quod proprium mordet obunca solum.</TextUnit>
    <TextUnit id="310" loc="1.6.17">Flamina sed lassis tenerum factura soporem</TextUnit>
    <TextUnit id="311" loc="1.6.18">Perturbant mentem militis aequorei.</TextUnit>
    <TextUnit id="312" loc="1.6.19">Arma ratis subigit, remos et lintea uibrat:</TextUnit>
    <TextUnit id="313" loc="1.6.20">Sic mens naufragium suspicionis habet.</TextUnit>
    <TextUnit id="314" loc="1.6.21">Adueniat siccis qui pressit caerula plantis,</TextUnit>
    <TextUnit id="315" loc="1.6.22">(Nam portus fessis ille salutis erit)</TextUnit>
    <TextUnit id="316" loc="1.6.23">Qui latices uinxit fundens in pocula saxum,</TextUnit>
    <TextUnit id="317" loc="1.6.24">Qui lapides soluit, qui solidauit aquas,</TextUnit>
    <TextUnit id="318" loc="1.6.25">Quem genetrix fudit saeclis sine semine feta,</TextUnit>
    <TextUnit id="319" loc="1.6.26">Ad matrem iungens uirginitatis onus,</TextUnit>
    <TextUnit id="320" loc="1.6.27">Qui mortem propriae superauit munere mortis,</TextUnit>
    <TextUnit id="321" loc="1.6.28">Dans uitam mundo, funere quam peperit:</TextUnit>
    <TextUnit id="322" loc="1.6.29">Ille per excelsum uideat me dexter Olympum.</TextUnit>
    <TextUnit id="323" loc="1.6.30">Tunc patriam teneam, tunc stationis opem.</TextUnit>
    <TextUnit id="324" loc="1.6.31">Nubila laxati uerrant licet aequora uenti,</TextUnit>
    <TextUnit id="325" loc="1.6.32">Rimosam puppim nil nocitura petunt.</TextUnit>
    <TextUnit id="326" loc="1.6.33">Dulcia conpositis quatiam tunc tympana chordis,</TextUnit>
    <TextUnit id="327" loc="1.6.34">Floribus et pingam carmina nostra nouis.</TextUnit>
    <TextUnit id="328" loc="1.6.35">Vt fatear, doctis constat bene dicere laetum:</TextUnit>
    <TextUnit id="329" loc="1.6.36">Tristia nil capiunt pectora uersiloqui.</TextUnit>
    <TextUnit id="330" loc="1.6.37">Sed redeat uernum, cesset iam bruma timoris.</TextUnit>
    <TextUnit id="331" loc="1.6.38">Stringite quae nectant frondea serta comas:</TextUnit>
    <TextUnit id="332" loc="1.6.39">Cantem quae solitus, dum plebem pasceret ore,</TextUnit>
    <TextUnit id="333" loc="1.6.40">Ambrosius uates carmina pulcra loqui.</TextUnit>
    <TextUnit id="334" loc="1.7.1">Fluminis in medio succendis uiscera, Fauste,</TextUnit>
    <TextUnit id="335" loc="1.7.2">Cuius alit magnam carminis unda sitim</TextUnit>
    <TextUnit id="336" loc="1.7.3">Quis ferat ardorem laticum flammas que fluentis</TextUnit>
    <TextUnit id="337" loc="1.7.4">Cognatas sicco sorbeat ore potans?</TextUnit>
    <TextUnit id="338" loc="1.7.5">Fonte uaporiferum pariunt tua uerba calorem:</TextUnit>
    <TextUnit id="339" loc="1.7.6">Aestuet unde iecur, pocula prospiciunt.</TextUnit>
    <TextUnit id="340" loc="1.7.7">Ingenii quisquis festinus tendit ad amnem,</TextUnit>
    <TextUnit id="341" loc="1.7.8">Non putet ambiguum: sic bibit, ut sitiat.</TextUnit>
    <TextUnit id="342" loc="1.7.9">Nobilis occultum condiuit limpha saporem,</TextUnit>
    <TextUnit id="343" loc="1.7.10">Conputat et damnum, si minus inde feram.</TextUnit>
    <TextUnit id="344" loc="1.7.11">Lubrica Cecropio confidens lingua coturno</TextUnit>
    <TextUnit id="345" loc="1.7.12">Nil iactet priscos nobilitate seni.</TextUnit>
    <TextUnit id="346" loc="1.7.13">In ueterum morem pangit noua carmina Faustus,</TextUnit>
    <TextUnit id="347" loc="1.7.14">Qui per membra suum desecat arte melos.</TextUnit>
    <TextUnit id="348" loc="1.7.15">Doctus ad incudem uerba infabricata referre,</TextUnit>
    <TextUnit id="349" loc="1.7.16">Quosque facit uersus ter que quater que probat.</TextUnit>
    <TextUnit id="350" loc="1.7.17">Aetas cana refert digitis animasse Myronem</TextUnit>
    <TextUnit id="351" loc="1.7.18">Quod fingebat opus uiuificante manu.</TextUnit>
    <TextUnit id="352" loc="1.7.19">Tu uerbis faciem tribuis, modulamine membra.</TextUnit>
    <TextUnit id="353" loc="1.7.20">Quod natura deo, hoc tibi dant studia.</TextUnit>
    <TextUnit id="354" loc="1.7.21">In uetulum dexter si uertas plectra cadauer,</TextUnit>
    <TextUnit id="355" loc="1.7.22">Primaeuum facias aedificante lyra.</TextUnit>
    <TextUnit id="356" loc="1.7.23">Si flores simules gelidi per plaustra Bootis,</TextUnit>
    <TextUnit id="357" loc="1.7.24">Mox Helicem uernis sibilat aura modis</TextUnit>
    <TextUnit id="358" loc="1.7.25">Ninguida lustra rosas, fundant tibi frigora mustum,</TextUnit>
    <TextUnit id="359" loc="1.7.26">Feruenti Pallas sidere dona ferat:</TextUnit>
    <TextUnit id="360" loc="1.7.27">Piscis in aetherio quem portas uertice tranet:</TextUnit>
    <TextUnit id="361" loc="1.7.28">Si iubeas uersu, marmora ceruus amat.</TextUnit>
    <TextUnit id="362" loc="1.7.29">Faucibus e mediis inpasto uiscera praedam</TextUnit>
    <TextUnit id="363" loc="1.7.30">Ore potens tollas, quam tenet ore leo.</TextUnit>
    <TextUnit id="364" loc="1.7.31">Iam scio Castalii quo me traxistis amores:</TextUnit>
    <TextUnit id="365" loc="1.7.32">Accedunt culpis munera uestra meis.</TextUnit>
    <TextUnit id="366" loc="1.7.33">Sutilis ad tumidas rapitur mea cumba procellas,</TextUnit>
    <TextUnit id="367" loc="1.7.34">Hibernos passura notos, quam nauita pauper</TextUnit>
    <TextUnit id="368" loc="1.7.35">Rimosam tenui fingens de cortice puppim</TextUnit>
    <TextUnit id="369" loc="1.7.36">Conposuit nomen que dedit sine laude phaseli.</TextUnit>
    <TextUnit id="370" loc="1.7.37">Illa nec Aegeum pelagus nec littora Phryxi</TextUnit>
    <TextUnit id="371" loc="1.7.38">Nec quaecumque ualet trux aequora uerrere fundo</TextUnit>
    <TextUnit id="372" loc="1.7.39">Aeolus agnouit, placidos sed gurgitis alti</TextUnit>
    <TextUnit id="373" loc="1.7.40">Praelegit bene cauta sinus, ubi seruiat Auster,</TextUnit>
    <TextUnit id="374" loc="1.7.41">Non ubi regna petat, quotiens ibi remige lento</TextUnit>
    <TextUnit id="375" loc="1.7.42">Sibilat in tremula discurrens aura carina.</TextUnit>
    <TextUnit id="376" loc="1.7.43">Lintea nam summis dum crispant nexa cerucis,</TextUnit>
    <TextUnit id="377" loc="1.7.44">Quae portant mortes praestant mihi flamina somnos.</TextUnit>
    <TextUnit id="378" loc="1.7.45">Huc uertam puppim, certis mea carbasa uentis</TextUnit>
    <TextUnit id="379" loc="1.7.46">Commendans, cursus artis opis que meae.</TextUnit>
    <TextUnit id="380" loc="1.7.47">Flecte uiam uelis clauum que ad littora, Phoebe:</TextUnit>
    <TextUnit id="381" loc="1.7.48">Anchora proscissum mordeat unca solum.</TextUnit>
    <TextUnit id="382" loc="1.7.49">Musa, dictorum caput optimorum,</TextUnit>
    <TextUnit id="383" loc="1.7.50">Herbidam fingens hederis coronam,</TextUnit>
    <TextUnit id="384" loc="1.7.51">Quam per exactos muneras poetas,</TextUnit>
    <TextUnit id="385" loc="1.7.52">Necte capillos.</TextUnit>
    <TextUnit id="386" loc="1.7.53">Sulcat inmensum pelagus carina,</TextUnit>
    <TextUnit id="387" loc="1.7.54">Nescit ad clauum manus apta ferri,</TextUnit>
    <TextUnit id="388" loc="1.7.55">Quo uocat dextrum regimen per undas</TextUnit>
    <TextUnit id="389" loc="1.7.56">Artis amicus.</TextUnit>
    <TextUnit id="390" loc="1.7.57">Pergis ad Faustum, trutinam loquelae,</TextUnit>
    <TextUnit id="391" loc="1.7.58">Ore qui uastum ualet ut profundum,</TextUnit>
    <TextUnit id="392" loc="1.7.59">Luce quem mundus ueneratur ipsa</TextUnit>
    <TextUnit id="393" loc="1.7.60">Dexteriorem.</TextUnit>
    <TextUnit id="394" loc="1.7.61">Aurium libram tenet in Camenis:</TextUnit>
    <TextUnit id="395" loc="1.7.62">Illius ferrum secat omne uulnus,</TextUnit>
    <TextUnit id="396" loc="1.7.63">Quodquod internis latet in medullis</TextUnit>
    <TextUnit id="397" loc="1.7.64">Carminis aegri.</TextUnit>
    <TextUnit id="398" loc="1.7.65">Si meos uellet modicos thyrambos</TextUnit>
    <TextUnit id="399" loc="1.7.66">Mente, qua cunctum moderatur orbem,</TextUnit>
    <TextUnit id="400" loc="1.7.67">Inter infantum triuiale murmur</TextUnit>
    <TextUnit id="401" loc="1.7.68">Pendere, laus est.</TextUnit>
    <TextUnit id="402" loc="1.7.69">Lux mea, Fauste,</TextUnit>
    <TextUnit id="403" loc="1.7.70">Spesque salusque,</TextUnit>
    <TextUnit id="404" loc="1.7.71">Litterularum</TextUnit>
    <TextUnit id="405" loc="1.7.72">Munera parua</TextUnit>
    <TextUnit id="406" loc="1.7.73">Suscipe laetus.</TextUnit>
    <TextUnit id="407" loc="1.7.74">Sic tua summus</TextUnit>
    <TextUnit id="408" loc="1.7.75">Germina Christus</TextUnit>
    <TextUnit id="409" loc="1.7.76">Lucida seruet.</TextUnit>
    <TextUnit id="410" loc="1.7.77">Porrige dextram</TextUnit>
    <TextUnit id="411" loc="1.7.78">Nominis almi.</TextUnit>
    <TextUnit id="412" loc="1.7.79">Grata Tonanti</TextUnit>
    <TextUnit id="413" loc="1.7.80">Farra piorum.</TextUnit>
    <TextUnit id="414" loc="1.8.1">Fama refert, ueterum quae nescit perdere gesta,</TextUnit>
    <TextUnit id="415" loc="1.8.2">Quae loquitur semper quicquid in orbe fuit:</TextUnit>
    <TextUnit id="416" loc="1.8.3">Germina dum lucis Titan dispergit in axem</TextUnit>
    <TextUnit id="417" loc="1.8.4">Et ditat mundum nobilibus radiis,</TextUnit>
    <TextUnit id="418" loc="1.8.5">Vda uaporiferas cohibent dum lora quadrigas</TextUnit>
    <TextUnit id="419" loc="1.8.6">Et nitidum gurges mittit ubique diem:</TextUnit>
    <TextUnit id="420" loc="1.8.7">Vndantes doctis manibus Sol flexit habenas,</TextUnit>
    <TextUnit id="421" loc="1.8.8">Artificem dominum lux bene nota tulit.</TextUnit>
    <TextUnit id="422" loc="1.8.9">Sed Phaethonteo postquam dare regna precatu</TextUnit>
    <TextUnit id="423" loc="1.8.10">Non exploratis uiribus instituit,</TextUnit>
    <TextUnit id="424" loc="1.8.11">Degenerem primis rectorem motibus astrum</TextUnit>
    <TextUnit id="425" loc="1.8.12">Sensit et excussis currere coepit equis.</TextUnit>
    <TextUnit id="426" loc="1.8.13">Tunc totam sonipes lucem de naribus efflans</TextUnit>
    <TextUnit id="427" loc="1.8.14">Non tenuit legis tempora certa suae.</TextUnit>
    <TextUnit id="428" loc="1.8.15">In flammam cessit splendor, quod luminat ussit</TextUnit>
    <TextUnit id="429" loc="1.8.16">Quodque animat terras exitium peperit.</TextUnit>
    <TextUnit id="430" loc="1.8.17">Tunc et Hyperboreas dum frangit lampade crustas,</TextUnit>
    <TextUnit id="431" loc="1.8.18">Epotis Tanais siccus abibat aquis.</TextUnit>
    <TextUnit id="432" loc="1.8.19">Crystallum fluxit, sed cursus fluminis arsit:</TextUnit>
    <TextUnit id="433" loc="1.8.20">Quod lapides soluit, nexuit Eridanum.</TextUnit>
    <TextUnit id="434" loc="1.8.21">Sic ego rhetoricum temptans transcurrere callem,</TextUnit>
    <TextUnit id="435" loc="1.8.22">Adgredior currus solis et imperium.</TextUnit>
    <TextUnit id="436" loc="1.8.23">Nescio quid uariis inpendam sideris oris,</TextUnit>
    <TextUnit id="437" loc="1.8.24">Nescio quid teneam: cuncta calor superat.</TextUnit>
    <TextUnit id="438" loc="1.8.25">Curia te pollens teretem formauit ad unguem</TextUnit>
    <TextUnit id="439" loc="1.8.26">Et patribus iussit lumina ferre suis.</TextUnit>
    <TextUnit id="440" loc="1.8.27">Tu Phoebum reddis: fumat tibi uictima pinguis,</TextUnit>
    <TextUnit id="441" loc="1.8.28">Pro qua cessissent fulmine caelicolae.</TextUnit>
    <TextUnit id="442" loc="1.8.29">At mihi uix illud transmittunt pauperes horti</TextUnit>
    <TextUnit id="443" loc="1.8.30">Rubra quod acceptum testa refutat holus.</TextUnit>
    <TextUnit id="444" loc="1.8.31">Sum, fateor, cuius destillent uerba relatu,</TextUnit>
    <TextUnit id="445" loc="1.8.32">Quae maciem monstrent pauperis ingenii.</TextUnit>
    <TextUnit id="446" loc="1.8.33">Carmina nulla cano, nec me modulante Camenas</TextUnit>
    <TextUnit id="447" loc="1.8.34">Mansurum dabitur pollicis ore sophos.</TextUnit>
    <TextUnit id="448" loc="1.8.35">Quicquid Apollineo loquebamur pectine, cessi</TextUnit>
    <TextUnit id="449" loc="1.8.36">Oblitus linguae, quam mihi fila dabant.</TextUnit>
    <TextUnit id="450" loc="1.8.37">Rustica per teneras errat mihi dextera cordas,</TextUnit>
    <TextUnit id="451" loc="1.8.38">Confringunt dulces barbara plectra modos.</TextUnit>
    <TextUnit id="452" loc="1.8.39">Ah quotiens uitreis Heliconis fluxit in herbis</TextUnit>
    <TextUnit id="453" loc="1.8.40">Adridens labiis quae facit unda sitim!</TextUnit>
    <TextUnit id="454" loc="1.8.41">Ah quotiens hederis redimitus tempora duxi,</TextUnit>
    <TextUnit id="455" loc="1.8.42">Aonium mulcens carmine concilium!</TextUnit>
    <TextUnit id="456" loc="1.8.43">At nunc per siluas, inter spelaea ferarum,</TextUnit>
    <TextUnit id="457" loc="1.8.44">Agrestem certus ducere militiam,</TextUnit>
    <TextUnit id="458" loc="1.8.45">Grandia per ualidos commendo semina sulcos,</TextUnit>
    <TextUnit id="459" loc="1.8.46">Vt germen uitae destituant lolia.</TextUnit>
    <TextUnit id="460" loc="1.8.47">Lactea ne mentem denudent uerba solutam,</TextUnit>
    <TextUnit id="461" loc="1.8.48">Et dictis mollis dicar et ingenio:</TextUnit>
    <TextUnit id="462" loc="1.8.49">Non mihi per campos discurrat lingua patentes,</TextUnit>
    <TextUnit id="463" loc="1.8.50">Mascula nec lituis dicta feram grauibus:</TextUnit>
    <TextUnit id="464" loc="1.8.51">Ne mea grandisono flammentur corda coturno</TextUnit>
    <TextUnit id="465" loc="1.8.52">Et tumidus scriptis moribus esse puter.</TextUnit>
    <TextUnit id="466" loc="1.8.53">Qui mihi tunc portus? famam petit undique lector.</TextUnit>
    <TextUnit id="467" loc="1.8.54">Sed stabilis pudor est, si taceam, proprius.</TextUnit>
    <TextUnit id="468" loc="1.8.55">Tu caelum teneas, me terris linque quietum,</TextUnit>
    <TextUnit id="469" loc="1.8.56">Qui solum noui, quod bene nil didici.</TextUnit>
    <TextUnit id="470" loc="1.9.1">Vatibus antiquis dicendi maxima uirtus</TextUnit>
    <TextUnit id="471" loc="1.9.2">Illa fuit, doctis si scirent fallere uerbis:</TextUnit>
    <TextUnit id="472" loc="1.9.3">Laus erat in laudem mentitum pangere carmen.</TextUnit>
    <TextUnit id="473" loc="1.9.4">Tunc operi fraus apta fuit: nam more poetae</TextUnit>
    <TextUnit id="474" loc="1.9.5">Seruantes quod crimen habet uetuere pudore</TextUnit>
    <TextUnit id="475" loc="1.9.6">Vera loqui, carmen que fides despexit ubique.</TextUnit>
    <TextUnit id="476" loc="1.9.7">Ars placuit, quam culpa decet: nam doctior error</TextUnit>
    <TextUnit id="477" loc="1.9.8">Extorsit certis metuenda poemata linguis.</TextUnit>
    <TextUnit id="478" loc="1.9.9">Lex docuit sine lege loqui, cum uindicat arte</TextUnit>
    <TextUnit id="479" loc="1.9.10">Quidquid iura negant fandum: retinacula morum</TextUnit>
    <TextUnit id="480" loc="1.9.11">Numina fallaci finxerunt sordida cantu:</TextUnit>
    <TextUnit id="481" loc="1.9.12">Phoebum et ter ternas dixerunt esse sorores,</TextUnit>
    <TextUnit id="482" loc="1.9.13">Castalium laticem, uarias quoque Palladis artes:</TextUnit>
    <TextUnit id="483" loc="1.9.14">Tunc laurus tripodas cortinam tympana plectrum</TextUnit>
    <TextUnit id="484" loc="1.9.15">Narrabant: illos a ueri tramite fugit</TextUnit>
    <TextUnit id="485" loc="1.9.16">Sensus, et errantes uisus delusit imago.</TextUnit>
    <TextUnit id="486" loc="1.9.17">Nunc linguam citharae, quae cantat pollicis ore,</TextUnit>
    <TextUnit id="487" loc="1.9.18">Sperae, fides: magis, ille, ueni nunc, spiritus, oro,</TextUnit>
    <TextUnit id="488" loc="1.9.19">Cuius inexhausto reuiuiscit semper in anno</TextUnit>
    <TextUnit id="489" loc="1.9.20">Quicquid terra creat, gignit mare, parturit aether:</TextUnit>
    <TextUnit id="490" loc="1.9.21">Qui freta diffundit, solidum dat corpus in aruis,</TextUnit>
    <TextUnit id="491" loc="1.9.22">Saxa ciet iussu, metuit quem cautibus horrens</TextUnit>
    <TextUnit id="492" loc="1.9.23">Caucasus, aurito famuli cum fortia sensu</TextUnit>
    <TextUnit id="493" loc="1.9.24">Corda domat: qui cuncta uidet, quem cuncta tremescunt:</TextUnit>
    <TextUnit id="494" loc="1.9.25">Fons uia dextra lapis uitulus leo lucifer agnus</TextUnit>
    <TextUnit id="495" loc="1.9.26">Ianua spes uirtus uerbum sapientia uates</TextUnit>
    <TextUnit id="496" loc="1.9.27">Hostia uirgultum pastor mons rete columba</TextUnit>
    <TextUnit id="497" loc="1.9.28">Flamma gigans aquila sponsus patientia uermis</TextUnit>
    <TextUnit id="498" loc="1.9.29">Filius excelsus dominus deus, omnia Christus.</TextUnit>
    <TextUnit id="499" loc="1.9.30">Hunc precor ut dictis adsit: qui pectora prisci</TextUnit>
    <TextUnit id="500" loc="1.9.31">Vatis ut ingressus Pharaonis tempore regis,</TextUnit>
    <TextUnit id="501" loc="1.9.32">Adiuuit gracili locuturum uoce prophetam.</TextUnit>
    <TextUnit id="502" loc="1.9.33">Se stupuit tunc ipse, reor, bene conscius oris,</TextUnit>
    <TextUnit id="503" loc="1.9.34">Murmuris et soliti, conplentem principis aures</TextUnit>
    <TextUnit id="504" loc="1.9.35">Pondere uoce sono sensu probitate pudore.</TextUnit>
    <TextUnit id="505" loc="1.9.36">Tu famulum, tu, sancte, mone: da soluere grates,</TextUnit>
    <TextUnit id="506" loc="1.9.37">Quas debere iuuat. sanctum conplectimur omnes</TextUnit>
    <TextUnit id="507" loc="1.9.38">Ecce diem, uoluit quo se iubar indere terris</TextUnit>
    <TextUnit id="508" loc="1.9.39">Promptius et radiis animas animare propinquis,</TextUnit>
    <TextUnit id="509" loc="1.9.40">Quo gaudet mundus, cum non sint gaudia mundi.</TextUnit>
    <TextUnit id="510" loc="1.9.41">Cernis adorantem pauidos summittere uultus</TextUnit>
    <TextUnit id="511" loc="1.9.42">Vatis in obsequium? natalis tempora sentit</TextUnit>
    <TextUnit id="512" loc="1.9.43">Festa nec amissis contemnit tristis alumnis.</TextUnit>
    <TextUnit id="513" loc="1.9.44">Iste dies cunctis uitae cunctis que salutis</TextUnit>
    <TextUnit id="514" loc="1.9.45">Causa fuit, ueteris dissoluens uincula noxae.</TextUnit>
    <TextUnit id="515" loc="1.9.46">Christus in hoc tribuit decus et tutamen in aruis</TextUnit>
    <TextUnit id="516" loc="1.9.47">Ausoniis, parili populos qui mente gubernet</TextUnit>
    <TextUnit id="517" loc="1.9.48">Et gentes pietate regat: quibus auctor Olympi</TextUnit>
    <TextUnit id="518" loc="1.9.49">Pollicitus simili regem probitate parauit:</TextUnit>
    <TextUnit id="519" loc="1.9.50">Dexter ut ipse deus solio dat iura corusco.</TextUnit>
    <TextUnit id="520" loc="1.9.51">Proximus hic caelo, cui recti conscia mens est,</TextUnit>
    <TextUnit id="521" loc="1.9.52">Semper erit, quem iusta probant, quem iudice mundo</TextUnit>
    <TextUnit id="522" loc="1.9.53">Publica uota legunt: fateor, suffragia magna</TextUnit>
    <TextUnit id="523" loc="1.9.54">Contulit, ut sedis gremio frueretur inemptae.</TextUnit>
    <TextUnit id="524" loc="1.9.55">Libera te dominum posuit sibi turba perennem,</TextUnit>
    <TextUnit id="525" loc="1.9.56">Seruitio laudanda suo. pro quantus ubique</TextUnit>
    <TextUnit id="526" loc="1.9.57">Feruor erat! sancto mundi plaudente tumultu</TextUnit>
    <TextUnit id="527" loc="1.9.58">Omnibus idem animus, turbis uox omnibus una.</TextUnit>
    <TextUnit id="528" loc="1.9.59">Sic tamen alterutrum certabant uincere uotis,</TextUnit>
    <TextUnit id="529" loc="1.9.60">Ceu sibi cum diro bellandi cominus hoste</TextUnit>
    <TextUnit id="530" loc="1.9.61">Causa foret: uulgus proprio tunc sanguine uincit,</TextUnit>
    <TextUnit id="531" loc="1.9.62">Pollicitum quotiens fuerit sufferre pericla.</TextUnit>
    <TextUnit id="532" loc="1.9.63">Caspia non aliter cum tigris feta Niphaten</TextUnit>
    <TextUnit id="533" loc="1.9.64">Circuit aut catulos rapiendi format ad usus,</TextUnit>
    <TextUnit id="534" loc="1.9.65">Ardet in absentes, saeuis mortalia mandit</TextUnit>
    <TextUnit id="535" loc="1.9.66">Membra animis hominum que necem petit ore cruento.</TextUnit>
    <TextUnit id="536" loc="1.9.67">Alter in hoc senium teneris miratus in annis,</TextUnit>
    <TextUnit id="537" loc="1.9.68">Alter in antiqua iactabat stirpe parentes:</TextUnit>
    <TextUnit id="538" loc="1.9.69">Alterius contenta parum de sanguine mens est,</TextUnit>
    <TextUnit id="539" loc="1.9.70">Digna referre uiri uirtutum stemmata mille</TextUnit>
    <TextUnit id="540" loc="1.9.71">Commemorat: quanta tituli tunc laude superstant,</TextUnit>
    <TextUnit id="541" loc="1.9.72">Vincuntur quotiens, et morum gloria uictis</TextUnit>
    <TextUnit id="542" loc="1.9.73">Parturit insignem per saecula longa triumphum!</TextUnit>
    <TextUnit id="543" loc="1.9.74">Ille pudicitiam, quae pulchro in corpore uernat</TextUnit>
    <TextUnit id="544" loc="1.9.75">Pulchrior, et casta ridentem luce figuram</TextUnit>
    <TextUnit id="545" loc="1.9.76">Laudibus ad caelum portat: decus illa profecto</TextUnit>
    <TextUnit id="546" loc="1.9.77">Adtulit huic facies, quae multis causa pericli</TextUnit>
    <TextUnit id="547" loc="1.9.78">Saepe fuit: pulchrum satis est mansisse pudicum.</TextUnit>
    <TextUnit id="548" loc="1.9.79">Haec nisi de summo non dantur culmine Olympi.</TextUnit>
    <TextUnit id="549" loc="1.9.80">Sicubi contingant uel formae commoda sanctis</TextUnit>
    <TextUnit id="550" loc="1.9.81">Mentibus adcrescant, bello se uincere certant</TextUnit>
    <TextUnit id="551" loc="1.9.82">Tunc homines, fundit que decus uel munera terrae</TextUnit>
    <TextUnit id="552" loc="1.9.83">Dextra animae uiuit que sibi, dum deperit illi.</TextUnit>
    <TextUnit id="553" loc="1.9.84">Haec cum multiplici populus narraret ab ore,</TextUnit>
    <TextUnit id="554" loc="1.9.85">Vna fuit cunctis sententia fixa cateruis.</TextUnit>
    <TextUnit id="555" loc="1.9.86">Turba sacerdotum ueneranda que curia saecli</TextUnit>
    <TextUnit id="556" loc="1.9.87">Elegit uoluit meruit suscepit amauit.</TextUnit>
    <TextUnit id="557" loc="1.9.88">Ecce aliud dictu que nouum mirabile cunctis</TextUnit>
    <TextUnit id="558" loc="1.9.89">Transieram, quod quisque pauet, quod suspicit orbis.</TextUnit>
    <TextUnit id="559" loc="1.9.90">Vix primaeuus erat, tremulis cum limina lucis</TextUnit>
    <TextUnit id="560" loc="1.9.91">Calcantur plantis, cum matris ab ubere raptis</TextUnit>
    <TextUnit id="561" loc="1.9.92">Blandior a tenero sucus subducitur haustu:</TextUnit>
    <TextUnit id="562" loc="1.9.93">Callida mentitum genetrix cum forte saporem</TextUnit>
    <TextUnit id="563" loc="1.9.94">Herbarum querulis infundit dura labellis,</TextUnit>
    <TextUnit id="564" loc="1.9.95">Nesciat ut natus gustu cognoscere matrem,</TextUnit>
    <TextUnit id="565" loc="1.9.96">Vnde subornatum sorbetur lacte negato</TextUnit>
    <TextUnit id="566" loc="1.9.97">Faucibus insuetis ridenda fraude uenenum.</TextUnit>
    <TextUnit id="567" loc="1.9.98">Istius illa fuit, cum signum contigit, aetas.</TextUnit>
    <TextUnit id="568" loc="1.9.99">Nam fulsisse ferunt huius cunabula magno</TextUnit>
    <TextUnit id="569" loc="1.9.100">Lumine, cum tantus micuisset splendor in illo,</TextUnit>
    <TextUnit id="570" loc="1.9.101">Quantus in obsequium potuit tunc fundier aether,</TextUnit>
    <TextUnit id="571" loc="1.9.102">Cum iussus seruire uiro mortalia raptim</TextUnit>
    <TextUnit id="572" loc="1.9.103">Membra leuat lapsu gradiens celer ignis Olympi,</TextUnit>
    <TextUnit id="573" loc="1.9.104">Cornipedum pernix cursus imitatus equorum:</TextUnit>
    <TextUnit id="574" loc="1.9.105">Prospera non aliter puerum tunc flamma pererrans</TextUnit>
    <TextUnit id="575" loc="1.9.106">Circuit inlustrat ueneratur suspicit ambit.</TextUnit>
    <TextUnit id="576" loc="1.9.107">Tum pauidus genitor summisso lumine fatur:</TextUnit>
    <TextUnit id="577" loc="1.9.108">"Summe deum, sancti custos, qui culmine caeli</TextUnit>
    <TextUnit id="578" loc="1.9.109">Omina dextra facis, quae cernis lumine dextro,</TextUnit>
    <TextUnit id="579" loc="1.9.110">Hunc tibi de primis et adhuc reptantibus annis,</TextUnit>
    <TextUnit id="580" loc="1.9.111">Sancte, pater uoueo, quem necdum cassibus artis</TextUnit>
    <TextUnit id="581" loc="1.9.112">Lubrica terrenis innectunt saeculi culpis.</TextUnit>
    <TextUnit id="582" loc="1.9.113">Nec faciant: sit, summe deus, tibi munus opimum."</TextUnit>
    <TextUnit id="583" loc="1.9.114">Haec ait et lacrimas quas promunt gaudia fundit.</TextUnit>
    <TextUnit id="584" loc="1.9.115">Crispinam petit inde libens, quem dicere digno</TextUnit>
    <TextUnit id="585" loc="1.9.116">Non datur eloquio, nec si modo surgat Auerno</TextUnit>
    <TextUnit id="586" loc="1.9.117">Qui potuit rigidas de rupibus Apennini,</TextUnit>
    <TextUnit id="587" loc="1.9.118">Flamina cum starent, ad plectrum ducere siluas.</TextUnit>
    <TextUnit id="588" loc="1.9.119">Helias fuit hic mage: nam quis Helisaeum</TextUnit>
    <TextUnit id="589" loc="1.9.120">Linqueret in terris duplicato manere palmae?</TextUnit>
    <TextUnit id="590" loc="1.9.121">Nutriuit quem lacte pio, quod ab ubere Paulus</TextUnit>
    <TextUnit id="591" loc="1.9.122">Pressit, euangelicis plena est cui dextra papillis.</TextUnit>
    <TextUnit id="592" loc="1.9.123">Salue, sancte parens, semper saluete, recepti</TextUnit>
    <TextUnit id="593" loc="1.9.124">Crispini cineres, ad cuius iura redundat</TextUnit>
    <TextUnit id="594" loc="1.9.125">Quidquid in hoc Christi miramur dogmate dignum.</TextUnit>
    <TextUnit id="595" loc="1.9.126">Tu bene transmissum tibi censum possides, heres.</TextUnit>
    <TextUnit id="596" loc="1.9.127">Res non parua docet triplicatis iuncta talentis:</TextUnit>
    <TextUnit id="597" loc="1.9.128">Monstrat ab occidui reuocatum partibus orbis</TextUnit>
    <TextUnit id="598" loc="1.9.129">Quod supplex captum transmittit Gallia uulgus:</TextUnit>
    <TextUnit id="599" loc="1.9.130">Effera te uiso didicerunt pectora flecti,</TextUnit>
    <TextUnit id="600" loc="1.9.131">Armatum precibus superasti, maxime, regem.</TextUnit>
    <TextUnit id="601" loc="1.9.132">Sic pugnax gladios obtundit uerbere lingua,</TextUnit>
    <TextUnit id="602" loc="1.9.133">Sic ferrum expugnat uerborum lamina fortis.</TextUnit>
    <TextUnit id="603" loc="1.9.134">Nam si fanda ferunt sociant qui maxima paruis,</TextUnit>
    <TextUnit id="604" loc="1.9.135">Sic dominum expectat domitatis uilicus aruis,</TextUnit>
    <TextUnit id="605" loc="1.9.136">Cum bene mollitos incurui dente ligonis</TextUnit>
    <TextUnit id="606" loc="1.9.137">Scribit agros faciem que soli sic pectit aratris,</TextUnit>
    <TextUnit id="607" loc="1.9.138">Vt spumet plenis currens uindemia labris.</TextUnit>
    <TextUnit id="608" loc="1.9.139">Inserit externas peregrino in cespite plantas,</TextUnit>
    <TextUnit id="609" loc="1.9.140">Aduena coniunctis sociatur nexibus arbor,</TextUnit>
    <TextUnit id="610" loc="1.9.141">Truncantur stirpes, demessum falce maritat</TextUnit>
    <TextUnit id="611" loc="1.9.142">Virgultum, tenero lignum mordetur hiatu,</TextUnit>
    <TextUnit id="612" loc="1.9.143">Germine nobilitas consurgit non sua paruo,</TextUnit>
    <TextUnit id="613" loc="1.9.144">Surculus ignoto coalescit munere diues,</TextUnit>
    <TextUnit id="614" loc="1.9.145">Dum madefacta nouo iungit plantaria libro.</TextUnit>
    <TextUnit id="615" loc="1.9.146">Paestanis pariter depingit terga rosetis,</TextUnit>
    <TextUnit id="616" loc="1.9.147">Regius agresti uestitur murice campus.</TextUnit>
    <TextUnit id="617" loc="1.9.148">Lilia pro nitidae funduntur lumine calcis:</TextUnit>
    <TextUnit id="618" loc="1.9.149">Tunc pingit uiolas cythisos colocasia calthas</TextUnit>
    <TextUnit id="619" loc="1.9.150">Cinnama serpillum narcissos balsama costos.</TextUnit>
    <TextUnit id="620" loc="1.9.151">Tunc rediuiua serit quae portat germina phoenix.</TextUnit>
    <TextUnit id="621" loc="1.9.152">Hunc iubet adueniens dominus discumbere seruum,</TextUnit>
    <TextUnit id="622" loc="1.9.153">Surgit et ipse suis manibus dat fercula mensae.</TextUnit>
    <TextUnit id="623" loc="1.9.154">Sic tua ter denis, animarum cultor, in annis</TextUnit>
    <TextUnit id="624" loc="1.9.155">Halant rura rosas, interpellata nec ullis</TextUnit>
    <TextUnit id="625" loc="1.9.156">Frigoribus marcescit humus, quam uere perenni</TextUnit>
    <TextUnit id="626" loc="1.9.157">Seruat odorato meritorum cespite doctor.</TextUnit>
    <TextUnit id="627" loc="1.9.158">Arbuta siccantur quotiens tua rore negato,</TextUnit>
    <TextUnit id="628" loc="1.9.159">Infundis lacrimis, cophinum quoque congeris illic</TextUnit>
    <TextUnit id="629" loc="1.9.160">Stercoris inmundi: tunc ramis surgit opimis,</TextUnit>
    <TextUnit id="630" loc="1.9.161">Tunc fecunda deo nascendi iura superstat.</TextUnit>
    <TextUnit id="631" loc="1.9.162">Suscipe nunc dexter, uitae lux aurea nostrae,</TextUnit>
    <TextUnit id="632" loc="1.9.163">Gaudia quem faciunt modicum tibi promere carmen.</TextUnit>
    <TextUnit id="633" loc="1.9.164">Cum mea uota deus produxerit ordine coepto,</TextUnit>
    <TextUnit id="634" loc="1.9.165">Fulserit et docilis quem plantat dextera palmes,</TextUnit>
    <TextUnit id="635" loc="1.9.166">Debita post centum reddam tibi fortius annos.</TextUnit>
    <TextUnit id="636" loc="1.9.167">En statui quodcumque tibi nunc scalpere carmen</TextUnit>
    <TextUnit id="637" loc="1.9.168">Nodoso sub iure, pater, quod nexuit artis</TextUnit>
    <TextUnit id="638" loc="1.9.169">Diuersa sub sorte modis lex proxima poenae,</TextUnit>
    <TextUnit id="639" loc="1.9.170">Vsquam ne fallax nutaret syllaba. dixi.</TextUnit>
    <TextUnit id="640" loc="1.10.1">Nigrante tectam pallio</TextUnit>
    <TextUnit id="641" loc="1.10.2">Iam terra noctem suscipit,</TextUnit>
    <TextUnit id="642" loc="1.10.3">Vt uiua dulci funere</TextUnit>
    <TextUnit id="643" loc="1.10.4">Reconualescant corpora.</TextUnit>
    <TextUnit id="644" loc="1.10.5">Mortis figura blandior</TextUnit>
    <TextUnit id="645" loc="1.10.6">Bustum soporis admouet,</TextUnit>
    <TextUnit id="646" loc="1.10.7">Anhela lucis aestibus</TextUnit>
    <TextUnit id="647" loc="1.10.8">Dum mens tepescit otio.</TextUnit>
    <TextUnit id="648" loc="1.10.9">Lux Christe uita ueritas,</TextUnit>
    <TextUnit id="649" loc="1.10.10">Ne fusca somni tempora</TextUnit>
    <TextUnit id="650" loc="1.10.11">Tetris parata umbraculis,</TextUnit>
    <TextUnit id="651" loc="1.10.12">Nos ad tenebras euocent.</TextUnit>
    <TextUnit id="652" loc="1.10.13">Nox nulla nos subdat sibi</TextUnit>
    <TextUnit id="653" loc="1.10.14">In noctis atrae tegmine,</TextUnit>
    <TextUnit id="654" loc="1.10.15">Sed nec caloris ebrii</TextUnit>
    <TextUnit id="655" loc="1.10.16">Mentita pingat corpora,</TextUnit>
    <TextUnit id="656" loc="1.10.17">Verum reatum nesciis</TextUnit>
    <TextUnit id="657" loc="1.10.18">Falsi ministrans criminis.</TextUnit>
    <TextUnit id="658" loc="1.10.19">Tu per quietis munera</TextUnit>
    <TextUnit id="659" loc="1.10.20">Adsiste, custos peruigil.</TextUnit>
    <TextUnit id="660" loc="1.10.21">Hostis procul sit callidus:</TextUnit>
    <TextUnit id="661" loc="1.10.22">Quod laedit, illud dormiat.</TextUnit>
    <TextUnit id="662" loc="1.10.23">Qui dente saeuo mandere</TextUnit>
    <TextUnit id="663" loc="1.10.24">Certat cubantes lectulis,</TextUnit>
    <TextUnit id="664" loc="1.10.25">Hic membra uintuc lugeat</TextUnit>
    <TextUnit id="665" loc="1.10.26">Pulsare sese quos foues.</TextUnit>
    <TextUnit id="666" loc="1.10.27">Madente carne spiritus</TextUnit>
    <TextUnit id="667" loc="1.10.28">Non enecetur naufragus.</TextUnit>
    <TextUnit id="668" loc="1.10.29">Ornet cubile castitas,</TextUnit>
    <TextUnit id="669" loc="1.10.30">Quae prima uirtutum micat:</TextUnit>
    <TextUnit id="670" loc="1.10.31">Viuat fides in pectore,</TextUnit>
    <TextUnit id="671" loc="1.10.32">Quae luce uernat perpeti.</TextUnit>
    <TextUnit id="672" loc="1.11.1">Deus perenne gaudium,</TextUnit>
    <TextUnit id="673" loc="1.11.2">Pax Christe cordis anxii</TextUnit>
    <TextUnit id="674" loc="1.11.3">Portusque fluctuantium,</TextUnit>
    <TextUnit id="675" loc="1.11.4">Quem nec procella, turbidis</TextUnit>
    <TextUnit id="676" loc="1.11.5">Si uerrat ima motibus,</TextUnit>
    <TextUnit id="677" loc="1.11.6">Potest fugare a pectore.</TextUnit>
    <TextUnit id="678" loc="1.11.7">Qui mersa ponto subleuas</TextUnit>
    <TextUnit id="679" loc="1.11.8">Qui subiugata sarcinis,</TextUnit>
    <TextUnit id="680" loc="1.11.9">Qui dux prophetae naufragi,</TextUnit>
    <TextUnit id="681" loc="1.11.10">Dum uiuit esca beluae,</TextUnit>
    <TextUnit id="682" loc="1.11.11">Dum nescit aequor quod tenet,</TextUnit>
    <TextUnit id="683" loc="1.11.12">Tutum ferino e gutture</TextUnit>
    <TextUnit id="684" loc="1.11.13">Exactor abrumpis cibum.</TextUnit>
    <TextUnit id="685" loc="1.11.14">Diro reductus remige,</TextUnit>
    <TextUnit id="686" loc="1.11.15">Custode saluus pessimo,</TextUnit>
    <TextUnit id="687" loc="1.11.16">Vates locutus te deum</TextUnit>
    <TextUnit id="688" loc="1.11.17">Tunc iussa gessit fortior.</TextUnit>
    <TextUnit id="689" loc="1.11.18">Inmunda lymphis sobrium</TextUnit>
    <TextUnit id="690" loc="1.11.19">Per busta tetris uexerat:</TextUnit>
    <TextUnit id="691" loc="1.11.20">Viuens sepulcra pertulit,</TextUnit>
    <TextUnit id="692" loc="1.11.21">Viuentis urnae prandium.</TextUnit>
    <TextUnit id="693" loc="1.11.22">Secreta coeti prodidit</TextUnit>
    <TextUnit id="694" loc="1.11.23">Testis uerendus intimi.</TextUnit>
    <TextUnit id="695" loc="1.11.24">Sic nos precamur, rex dues,</TextUnit>
    <TextUnit id="696" loc="1.11.25">Maerore fractos ut cibum</TextUnit>
    <TextUnit id="697" loc="1.11.26">De uentre curarum rape.</TextUnit>
    <TextUnit id="698" loc="1.11.27">Viuit medullis quod necat,</TextUnit>
    <TextUnit id="699" loc="1.11.28">Turbanture alta uiscerum.</TextUnit>
    <TextUnit id="700" loc="1.11.29">In fonte carnis ardor est,</TextUnit>
    <TextUnit id="701" loc="1.11.30">Qui mergit urit adficit:</TextUnit>
    <TextUnit id="702" loc="1.11.31">Sed si serenus aspicis,</TextUnit>
    <TextUnit id="703" loc="1.11.32">Pressura gignet gaudium.</TextUnit>
    <TextUnit id="704" loc="1.12.1">Vatis Cypriani et martyris</TextUnit>
    <TextUnit id="705" loc="1.12.2">Cor lingua sensus dignitas</TextUnit>
    <TextUnit id="706" loc="1.12.3">Mortem ferendo proferunt:</TextUnit>
    <TextUnit id="707" loc="1.12.4">Vitale bustum nex dedit:</TextUnit>
    <TextUnit id="708" loc="1.12.5">Mucrone parta lux micat.</TextUnit>
    <TextUnit id="709" loc="1.12.6">Dictis fuit praefulgidus</TextUnit>
    <TextUnit id="710" loc="1.12.6">Et ore diues unico,</TextUnit>
    <TextUnit id="711" loc="1.12.7">Torrentis unda gurgitis,</TextUnit>
    <TextUnit id="712" loc="1.12.8">Inpacta cornu specula</TextUnit>
    <TextUnit id="713" loc="1.12.9">Sermone uincens promptulo,</TextUnit>
    <TextUnit id="714" loc="1.12.10">Opes uerendi pectoris</TextUnit>
    <TextUnit id="715" loc="1.12.11">Qui iure Christo reddidit.</TextUnit>
    <TextUnit id="716" loc="1.12.12">Nunc munus inplet pristinum:</TextUnit>
    <TextUnit id="717" loc="1.12.13">Orator orat obtinet</TextUnit>
    <TextUnit id="718" loc="1.12.14">Et dura causis temperat,</TextUnit>
    <TextUnit id="719" loc="1.12.15">Facit beatos ex peris,</TextUnit>
    <TextUnit id="720" loc="1.12.16">Peccata rumpens carmine.</TextUnit>
    <TextUnit id="721" loc="1.12.17">Non flamma carcer uinculum</TextUnit>
    <TextUnit id="722" loc="1.12.18">Potest nocere quos iuuat.</TextUnit>
    <TextUnit id="723" loc="1.12.19">Mactare iussus hostias</TextUnit>
    <TextUnit id="724" loc="1.12.20">Lugenda risit numina,</TextUnit>
    <TextUnit id="725" loc="1.12.21">Instante mox periculo</TextUnit>
    <TextUnit id="726" loc="1.12.22">Fugit percla funere:</TextUnit>
    <TextUnit id="727" loc="1.12.23">Parua loquendi schemate</TextUnit>
    <TextUnit id="728" loc="1.12.24">Moras remisit ictibus,</TextUnit>
    <TextUnit id="729" loc="1.12.25">Acciuit enses laetior,</TextUnit>
    <TextUnit id="730" loc="1.12.26">Currente leto plus celer.</TextUnit>
    <TextUnit id="731" loc="1.12.27">Proconsul esse saeuior</TextUnit>
    <TextUnit id="732" loc="1.12.28">Nequiuit ille Maximus,</TextUnit>
    <TextUnit id="733" loc="1.12.29">Dum quod minatur munus est,</TextUnit>
    <TextUnit id="734" loc="1.12.30">Nec tardat ira lenior</TextUnit>
    <TextUnit id="735" loc="1.12.31">Christum uolentes uisere.</TextUnit>
    <TextUnit id="736" loc="1.13.1">Et hoc supernum munus est,</TextUnit>
    <TextUnit id="737" loc="1.13.2">Quod linguq linguis militat.</TextUnit>
    <TextUnit id="738" loc="1.13.3">Quis non tonantis praemia</TextUnit>
    <TextUnit id="739" loc="1.13.4">Per dona eiusdem proferat?</TextUnit>
    <TextUnit id="740" loc="1.13.5">Facit lquendo qui sapit,</TextUnit>
    <TextUnit id="741" loc="1.13.6">Dignum loquatur ut deo.</TextUnit>
    <TextUnit id="742" loc="1.13.7">Infundit ecce spiritus,</TextUnit>
    <TextUnit id="743" loc="1.13.8">Et ora rursus instruit.</TextUnit>
    <TextUnit id="744" loc="1.13.9">Intrat ueterno pectora</TextUnit>
    <TextUnit id="745" loc="1.13.10">Euiscerata nubilo.</TextUnit>
    <TextUnit id="746" loc="1.13.11">In hoc apostolis die</TextUnit>
    <TextUnit id="747" loc="1.13.12">Dum uerba Verbum diuidut,</TextUnit>
    <TextUnit id="748" loc="1.13.13">Sermone mundi praepotens</TextUnit>
    <TextUnit id="749" loc="1.13.14">Et corda mundi contulit.</TextUnit>
    <TextUnit id="750" loc="1.13.15">Summis feratur laudibus:</TextUnit>
    <TextUnit id="751" loc="1.13.16">Habet homo ora gentium,</TextUnit>
    <TextUnit id="752" loc="1.13.17">Thrax Gallus Indus unus est.</TextUnit>
    <TextUnit id="753" loc="1.13.18">Quod blanda ludit Graecia,</TextUnit>
    <TextUnit id="754" loc="1.13.19">Quod saeuit atrox barbarum</TextUnit>
    <TextUnit id="755" loc="1.13.20">Stridor Canopi murmuris,</TextUnit>
    <TextUnit id="756" loc="1.13.21">Quod lingua latrat Parthica,</TextUnit>
    <TextUnit id="757" loc="1.13.22">Pectus pleuit hospitum.</TextUnit>
    <TextUnit id="758" loc="1.13.23">Mundi ad salutem curritur</TextUnit>
    <TextUnit id="759" loc="1.13.24">Nolente mundo tot uiis,</TextUnit>
    <TextUnit id="760" loc="1.13.25">Quot sacra nunc remissio</TextUnit>
    <TextUnit id="761" loc="1.13.26">Pascalis instat gratiae,</TextUnit>
    <TextUnit id="762" loc="1.13.27">Dum mysticam septemplici</TextUnit>
    <TextUnit id="763" loc="1.13.28">Ornat coronam munere.</TextUnit>
    <TextUnit id="764" loc="1.13.29">Augmenta plenitudinis</TextUnit>
    <TextUnit id="765" loc="1.13.30">Opes ministrant diuiti.</TextUnit>
    <TextUnit id="766" loc="1.13.31">Nunc mente uoce psallite:</TextUnit>
    <TextUnit id="767" loc="1.13.32">Hoc nostra debet mens deo.</TextUnit>
    <TextUnit id="768" loc="1.14.1">Quid Stephano potentius?</TextUnit>
    <TextUnit id="769" loc="1.14.2">Dicas Coronam: martyr est.</TextUnit>
    <TextUnit id="770" loc="1.14.3">Hoc est homo, quod praemium:</TextUnit>
    <TextUnit id="771" loc="1.14.4">Fructus laboris nomen est.</TextUnit>
    <TextUnit id="772" loc="1.14.5">Laus haec breuis prolixa fit,</TextUnit>
    <TextUnit id="773" loc="1.14.6">Si sic uocantur inclyti.</TextUnit>
    <TextUnit id="774" loc="1.14.7">Necis minister, aspice,</TextUnit>
    <TextUnit id="775" loc="1.14.8">De morte uitam conferens,</TextUnit>
    <TextUnit id="776" loc="1.14.9">Hoc dat saluti quod negat.</TextUnit>
    <TextUnit id="777" loc="1.14.10">Felix sub istis ictibus</TextUnit>
    <TextUnit id="778" loc="1.14.11">Fit sempiternus exitu.</TextUnit>
    <TextUnit id="779" loc="1.14.12">Cruore lucem praeparat,</TextUnit>
    <TextUnit id="780" loc="1.14.13">Caelum sepulcri munere,</TextUnit>
    <TextUnit id="781" loc="1.14.14">Hostem ut triumphus effugat:</TextUnit>
    <TextUnit id="782" loc="1.14.15">Ceu palma sic congreditur.</TextUnit>
    <TextUnit id="783" loc="1.14.16">Hic primus intauit uiam</TextUnit>
    <TextUnit id="784" loc="1.14.17">Nullis subactam gressibus.</TextUnit>
    <TextUnit id="785" loc="1.14.18">Secreta lustrauit poli,</TextUnit>
    <TextUnit id="786" loc="1.14.19">In ueste carnis abditus</TextUnit>
    <TextUnit id="787" loc="1.14.20">Clamauit: ecce filius</TextUnit>
    <TextUnit id="788" loc="1.14.21">Consistit in dextra patris.</TextUnit>
    <TextUnit id="789" loc="1.14.22">Dum saxa ferrent impii,</TextUnit>
    <TextUnit id="790" loc="1.14.23">Dum mille leti machinas,</TextUnit>
    <TextUnit id="791" loc="1.14.24">Solus bonorum conscius,</TextUnit>
    <TextUnit id="792" loc="1.14.25">Orabat ex fide loquens,</TextUnit>
    <TextUnit id="793" loc="1.14.26">Ne nescientes noxios</TextUnit>
    <TextUnit id="794" loc="1.14.27">Caelestis ira perderet:</TextUnit>
    <TextUnit id="795" loc="1.14.28">Insons eat uesania.</TextUnit>
    <TextUnit id="796" loc="1.14.29">Reum furor prouexerat,</TextUnit>
    <TextUnit id="797" loc="1.14.30">Per uota currebat labor:</TextUnit>
    <TextUnit id="798" loc="1.14.31">Crucem gemebat carnifx,</TextUnit>
    <TextUnit id="799" loc="1.14.32">Crescente quem subegerat.</TextUnit>
    <TextUnit id="800" loc="1.15.1">Caelo ferunt Ambrosium</TextUnit>
    <TextUnit id="801" loc="1.15.2">Nomen honor uel action.</TextUnit>
    <TextUnit id="802" loc="1.15.3">Nil debet hic faundiae,</TextUnit>
    <TextUnit id="803" loc="1.15.4">Dos omnis est a moribus.</TextUnit>
    <TextUnit id="804" loc="1.15.5">Fortis iuuantem non cupit</TextUnit>
    <TextUnit id="805" loc="1.15.6">Vmbrone munitus suo.</TextUnit>
    <TextUnit id="806" loc="1.15.7">In carne nil carnis regit:</TextUnit>
    <TextUnit id="807" loc="1.15.8">Regina mens in corpore</TextUnit>
    <TextUnit id="808" loc="1.15.9">Confregit omne lubricum.</TextUnit>
    <TextUnit id="809" loc="1.15.10">Sic uixit ille non sibi,</TextUnit>
    <TextUnit id="810" loc="1.15.11">Sed totus auctori deo.</TextUnit>
    <TextUnit id="811" loc="1.15.12">Adiectus hinc apostolis</TextUnit>
    <TextUnit id="812" loc="1.15.13">Reduxit expulsam fidem,</TextUnit>
    <TextUnit id="813" loc="1.15.14">Dixit triumphos martyrum</TextUnit>
    <TextUnit id="814" loc="1.15.15">Linguae uirentis laureis.</TextUnit>
    <TextUnit id="815" loc="1.15.16">Hic ore praedam sustulit</TextUnit>
    <TextUnit id="816" loc="1.15.17">De fauce serpentis feri.</TextUnit>
    <TextUnit id="817" loc="1.15.18">Qui bella Christi militat,</TextUnit>
    <TextUnit id="818" loc="1.15.19">Nudus timetur ensibus.</TextUnit>
    <TextUnit id="819" loc="1.15.20">Viuit sepultus et iuuat,</TextUnit>
    <TextUnit id="820" loc="1.15.21">Clauum tenes ecclesiae.</TextUnit>
    <TextUnit id="821" loc="1.15.22">Iustina uirus perdidit,</TextUnit>
    <TextUnit id="822" loc="1.15.23">Dat poena uati praemium.</TextUnit>
    <TextUnit id="823" loc="1.15.24">Sedis memento, lux, tuae,</TextUnit>
    <TextUnit id="824" loc="1.15.25">Exorna, sancte, posteros,</TextUnit>
    <TextUnit id="825" loc="1.15.26">Auctore fultos nobili,</TextUnit>
    <TextUnit id="826" loc="1.15.27">Ne dux sereni culminis</TextUnit>
    <TextUnit id="827" loc="1.15.28">In numbe tectus horreat,</TextUnit>
    <TextUnit id="828" loc="1.15.29">Qui pastor est antistitum,</TextUnit>
    <TextUnit id="829" loc="1.15.30">Quod fuscat omne summouet,</TextUnit>
    <TextUnit id="830" loc="1.15.31">Gregem gubernat principum</TextUnit>
    <TextUnit id="831" loc="1.15.32">Magister est docentium.</TextUnit>
    <TextUnit id="832" loc="1.16.1">Iam Christus ascendit polum,</TextUnit>
    <TextUnit id="833" loc="1.16.2">Necauit ante funera,</TextUnit>
    <TextUnit id="834" loc="1.16.3">Letum sepultus expulit:</TextUnit>
    <TextUnit id="835" loc="1.16.4">Mors mortis inpulsu ruit.</TextUnit>
    <TextUnit id="836" loc="1.16.5">Cantate factum, saecula,</TextUnit>
    <TextUnit id="837" loc="1.16.6">Funus subegit tartarum,</TextUnit>
    <TextUnit id="838" loc="1.16.7">Vicit peremptus exitum:</TextUnit>
    <TextUnit id="839" loc="1.16.8">Sors inde luget pallida,</TextUnit>
    <TextUnit id="840" loc="1.16.9">Praesumpsit unde gaudium.</TextUnit>
    <TextUnit id="841" loc="1.16.10">Escis uorator captus est:</TextUnit>
    <TextUnit id="842" loc="1.16.11">Est praeda raptor omnium.</TextUnit>
    <TextUnit id="843" loc="1.16.12">Iam rete uinctum ducitur,</TextUnit>
    <TextUnit id="844" loc="1.16.13">Iacet catena in nexibus,</TextUnit>
    <TextUnit id="845" loc="1.16.14">Serpens uenena propulit:</TextUnit>
    <TextUnit id="846" loc="1.16.15">Mitis terit superbiam,</TextUnit>
    <TextUnit id="847" loc="1.16.16">Agnus leonem euiscerat.</TextUnit>
    <TextUnit id="848" loc="1.16.17">Plus istud est potentiae,</TextUnit>
    <TextUnit id="849" loc="1.16.18">Quod nostra, Christe, suscipis</TextUnit>
    <TextUnit id="850" loc="1.16.19">Et ueste serui absconditus</TextUnit>
    <TextUnit id="851" loc="1.16.20">Nos ad triumphum prouehis,</TextUnit>
    <TextUnit id="852" loc="1.16.21">Quam si e coruscis sedibus</TextUnit>
    <TextUnit id="853" loc="1.16.22">Fulgore terreres reos.</TextUnit>
    <TextUnit id="854" loc="1.16.23">Deus patet per omnia,</TextUnit>
    <TextUnit id="855" loc="1.16.24">Nullo remotus tegmine:</TextUnit>
    <TextUnit id="856" loc="1.16.25">Sed ut iacentes erigat,</TextUnit>
    <TextUnit id="857" loc="1.16.26">Dignatus esse quod sumus,</TextUnit>
    <TextUnit id="858" loc="1.16.27">Redemit ipse ius suum.</TextUnit>
    <TextUnit id="859" loc="1.16.28">Ouem reuexit perditam</TextUnit>
    <TextUnit id="860" loc="1.16.29">Pastoris ad custodiam.</TextUnit>
    <TextUnit id="861" loc="1.16.30">Leuate portas, angeli:</TextUnit>
    <TextUnit id="862" loc="1.16.31">Intrat tremendus arbiter,</TextUnit>
    <TextUnit id="863" loc="1.16.32">Maior tropaeis hostium.</TextUnit>
    <TextUnit id="864" loc="1.17.1">Quae lingua posit, quis ualeat stilus</TextUnit>
    <TextUnit id="865" loc="1.17.2">Tantae triumphos uirginis eloqui?</TextUnit>
    <TextUnit id="866" loc="1.17.3">Nunc, mente molles, discite, masculi:</TextUnit>
    <TextUnit id="867" loc="1.17.4">Exempla praestat, sumite desides,</TextUnit>
    <TextUnit id="868" loc="1.17.5">Puella fortis cum superat uiros.</TextUnit>
    <TextUnit id="869" loc="1.17.6">Virtus teneri nescia semper est,</TextUnit>
    <TextUnit id="870" loc="1.17.7">Nec iura sexus fractaque mens ei,</TextUnit>
    <TextUnit id="871" loc="1.17.8">Quae corde Christum conciperet semel.</TextUnit>
    <TextUnit id="872" loc="1.17.9">Soluunt caducis pectora uinculis</TextUnit>
    <TextUnit id="873" loc="1.17.10">Quibus repostus mentibus est dues.</TextUnit>
    <TextUnit id="874" loc="1.17.11">Tormenta torsit fortia corpore:</TextUnit>
    <TextUnit id="875" loc="1.17.12">Lassante poena creuit amor crucis.</TextUnit>
    <TextUnit id="876" loc="1.17.13">Si scire posses uincere martyram,</TextUnit>
    <TextUnit id="877" loc="1.17.14">Vesane tortor, parcere disceres.</TextUnit>
    <TextUnit id="878" loc="1.17.15">Flammas flagellum carnifices rotas</TextUnit>
    <TextUnit id="879" loc="1.17.16">Cui crux sequenda est non metuit nimis.</TextUnit>
    <TextUnit id="880" loc="1.17.17">Hanc cum caminis igne crepantibus</TextUnit>
    <TextUnit id="881" loc="1.17.18">Iussisse fertur praecipitem dari</TextUnit>
    <TextUnit id="882" loc="1.17.19">Priscus, ueneni fonte nocentior.</TextUnit>
    <TextUnit id="883" loc="1.17.20">(Nam sic feralem tempore sordido</TextUnit>
    <TextUnit id="884" loc="1.17.21">Dixere sanctae uirginis arbitrum),</TextUnit>
    <TextUnit id="885" loc="1.17.22">Huius ministri dum cuperent nimis</TextUnit>
    <TextUnit id="886" loc="1.17.23">Fornacis escae tradere martyram,</TextUnit>
    <TextUnit id="887" loc="1.17.24">Lux tunc Olympi luce serenior</TextUnit>
    <TextUnit id="888" loc="1.17.25">Opus remouit saeua uolentium,</TextUnit>
    <TextUnit id="889" loc="1.17.26">Cum uoce monstrant qui gladium simul:</TextUnit>
    <TextUnit id="890" loc="1.17.27">Nos hinc precamur dirige tartaro,</TextUnit>
    <TextUnit id="891" loc="1.17.28">Nam nostra sanctam non uiolat manus.</TextUnit>
    <TextUnit id="892" loc="1.17.29">Turgescit illi felle iecur calens:</TextUnit>
    <TextUnit id="893" loc="1.17.30">Mox saxa fossas uerbera bestias,</TextUnit>
    <TextUnit id="894" loc="1.17.31">Maius uenenum blanditias parat,</TextUnit>
    <TextUnit id="895" loc="1.17.32">Quibus uirago fortiter obstitit.</TextUnit>
    <TextUnit id="896" loc="1.18.1">Angusta uitae tempora,</TextUnit>
    <TextUnit id="897" loc="1.18.2">Paruis coacta terminis,</TextUnit>
    <TextUnit id="898" loc="1.18.3">Mors sancta donat crescere:</TextUnit>
    <TextUnit id="899" loc="1.18.4">Aeterna fines praeparat.</TextUnit>
    <TextUnit id="900" loc="1.18.5">De fruge casuum uenit</TextUnit>
    <TextUnit id="901" loc="1.18.6">Quo surgat humanum genus:</TextUnit>
    <TextUnit id="902" loc="1.18.7">In stripe Nazarius bona</TextUnit>
    <TextUnit id="903" loc="1.18.8">De morte lumen addidit.</TextUnit>
    <TextUnit id="904" loc="1.18.9">Nerone felix principe,</TextUnit>
    <TextUnit id="905" loc="1.18.10">Diuersa perpussus mala,</TextUnit>
    <TextUnit id="906" loc="1.18.11">Lustrauit orbem non graui</TextUnit>
    <TextUnit id="907" loc="1.18.12">Pauore cordis algidus:</TextUnit>
    <TextUnit id="908" loc="1.18.13">Sed ut profanes inderet</TextUnit>
    <TextUnit id="909" loc="1.18.14">Quo calle conscendant polos,</TextUnit>
    <TextUnit id="910" loc="1.18.15">Verus magister actibus</TextUnit>
    <TextUnit id="911" loc="1.18.16">Exempla, non uerbis dedit.</TextUnit>
    <TextUnit id="912" loc="1.18.17">Nam ductor ille fortis est,</TextUnit>
    <TextUnit id="913" loc="1.18.18">Qui bella uiribus docet.</TextUnit>
    <TextUnit id="914" loc="1.18.19">Quem dicta militem trahunt,</TextUnit>
    <TextUnit id="915" loc="1.18.20">Si dux gerendis abstinet?</TextUnit>
    <TextUnit id="916" loc="1.18.21">Ventosa linguae hortatio</TextUnit>
    <TextUnit id="917" loc="1.18.22">Quod forma praestat non habet.</TextUnit>
    <TextUnit id="918" loc="1.18.23">Sed magna postquam semina</TextUnit>
    <TextUnit id="919" loc="1.18.24">Scribente terram sarculo</TextUnit>
    <TextUnit id="920" loc="1.18.25">Glebis refudit optimis,</TextUnit>
    <TextUnit id="921" loc="1.18.26">Mediolanum mox petit,</TextUnit>
    <TextUnit id="922" loc="1.18.27">In qua triumpho nobili</TextUnit>
    <TextUnit id="923" loc="1.18.28">Carnis ruinam reppulit.</TextUnit>
    <TextUnit id="924" loc="1.18.29">Qui sede non digna iacens,</TextUnit>
    <TextUnit id="925" loc="1.18.30">Vatem tremendus mox monet,</TextUnit>
    <TextUnit id="926" loc="1.18.31">Vt clara rursus munera</TextUnit>
    <TextUnit id="927" loc="1.18.32">Mundo refusus adderet.</TextUnit>
    <TextUnit id="928" loc="1.19.1">Vt uirginem fetam loquar,</TextUnit>
    <TextUnit id="929" loc="1.19.2">Quid laude dignum Mariae?</TextUnit>
    <TextUnit id="930" loc="1.19.3">Det partus ornet exigat:</TextUnit>
    <TextUnit id="931" loc="1.19.4">Quod clausa porta, quod patens</TextUnit>
    <TextUnit id="932" loc="1.19.5">Exposcit, ipsa suggerat.</TextUnit>
    <TextUnit id="933" loc="1.19.6">Sint uerba ceu miraculum,</TextUnit>
    <TextUnit id="934" loc="1.19.7">Quid, mens, requires ordinem?</TextUnit>
    <TextUnit id="935" loc="1.19.8">Natura totum perdidit:</TextUnit>
    <TextUnit id="936" loc="1.19.9">Hoc est salus, quod uincimur.</TextUnit>
    <TextUnit id="937" loc="1.19.10">Cum sola uirgo degeret,</TextUnit>
    <TextUnit id="938" loc="1.19.11">Concepit aure filium,</TextUnit>
    <TextUnit id="939" loc="1.19.12">Stupente factum corpore:</TextUnit>
    <TextUnit id="940" loc="1.19.13">Turgescit aluus spiritu.</TextUnit>
    <TextUnit id="941" loc="1.19.14">Quod lingua iecit semen est,</TextUnit>
    <TextUnit id="942" loc="1.19.15">In carne Verbum stringitur.</TextUnit>
    <TextUnit id="943" loc="1.19.16">De matre cunctus noster est,</TextUnit>
    <TextUnit id="944" loc="1.19.17">De patre nil distans deus:</TextUnit>
    <TextUnit id="945" loc="1.19.18">Vtrisque partus integer,</TextUnit>
    <TextUnit id="946" loc="1.19.19">Qui gignit et quae percipit.</TextUnit>
    <TextUnit id="947" loc="1.19.20">Nil maior ille seruulis,</TextUnit>
    <TextUnit id="948" loc="1.19.21">Sed nec minor creante fit.</TextUnit>
    <TextUnit id="949" loc="1.19.22">Fons dicta clausus accipit,</TextUnit>
    <TextUnit id="950" loc="1.19.23">Fons membra clausus egerit:</TextUnit>
    <TextUnit id="951" loc="1.19.24">Nec rima cessit arctior,</TextUnit>
    <TextUnit id="952" loc="1.19.25">Et uera proles emicat.</TextUnit>
    <TextUnit id="953" loc="1.19.26">Dic, mater et uirgo, precor,</TextUnit>
    <TextUnit id="954" loc="1.19.27">Quisquamne claudit exiens?</TextUnit>
    <TextUnit id="955" loc="1.19.28">Arctantur exta fetibus,</TextUnit>
    <TextUnit id="956" loc="1.19.29">Vinclum pudoris natus est.</TextUnit>
    <TextUnit id="957" loc="1.19.30">[Quae lau]de Christi dignior</TextUnit>
    <TextUnit id="958" loc="1.19.31">Quam sunt superna crederis,</TextUnit>
    <TextUnit id="959" loc="1.19.32">Nostri memento praepotens.</TextUnit>
    <TextUnit id="960" loc="1.20.1">Cum gesta Martini loquor,</TextUnit>
    <TextUnit id="961" loc="1.20.2">Nil laude dignum transeo:</TextUnit>
    <TextUnit id="962" loc="1.20.3">Diuisa uirtus omnibus</TextUnit>
    <TextUnit id="963" loc="1.20.4">Vnum coacta praetulit.</TextUnit>
    <TextUnit id="964" loc="1.20.5">Labore magno martyr est</TextUnit>
    <TextUnit id="965" loc="1.20.6">Victore carnis spiritu:</TextUnit>
    <TextUnit id="966" loc="1.20.7">Hoc est triumphis proximum,</TextUnit>
    <TextUnit id="967" loc="1.20.8">Si bella calcent intima.</TextUnit>
    <TextUnit id="968" loc="1.20.9">Perdente uires corpore</TextUnit>
    <TextUnit id="969" loc="1.20.10">Res fixa constat laureis:</TextUnit>
    <TextUnit id="970" loc="1.20.11">Sublimat hostem mentium</TextUnit>
    <TextUnit id="971" loc="1.20.12">Qui uota membrorum facit.</TextUnit>
    <TextUnit id="972" loc="1.20.13">Hic fontis ignem nesciens</TextUnit>
    <TextUnit id="973" loc="1.20.14">Calore feruebat dei:</TextUnit>
    <TextUnit id="974" loc="1.20.15">Vndis uapore iunctus est,</TextUnit>
    <TextUnit id="975" loc="1.20.16">Christo dicatus aetibus.</TextUnit>
    <TextUnit id="976" loc="1.20.17">Qua ueste nuduum texerat,</TextUnit>
    <TextUnit id="977" loc="1.20.18">Hac rex nitebat aetheris:</TextUnit>
    <TextUnit id="978" loc="1.20.19">Sordente panno adquiritur</TextUnit>
    <TextUnit id="979" loc="1.20.20">Quo fulget astrorum globus.</TextUnit>
    <TextUnit id="980" loc="1.20.21">Quam iusta commutatio!</TextUnit>
    <TextUnit id="981" loc="1.20.22">Astrum rependiit indigens</TextUnit>
    <TextUnit id="982" loc="1.20.23">Et regna mendicus parat.</TextUnit>
    <TextUnit id="983" loc="1.20.24">Mox sacra uitae contigit,</TextUnit>
    <TextUnit id="984" loc="1.20.25">De plebe lusit daemonum,</TextUnit>
    <TextUnit id="985" loc="1.20.26">Iussit fauillis surgere</TextUnit>
    <TextUnit id="986" loc="1.20.27">Vixere tactu funera.</TextUnit>
    <TextUnit id="987" loc="1.20.28">Flagella passus est libens,</TextUnit>
    <TextUnit id="988" loc="1.20.29">Quibus coronam nexuit.</TextUnit>
    <TextUnit id="989" loc="1.20.30">Conpulsus ad antistitem</TextUnit>
    <TextUnit id="990" loc="1.20.31">Votum repugnans induit,</TextUnit>
    <TextUnit id="991" loc="1.20.32">Quod sancta conpleuit fides.</TextUnit>
    <TextUnit id="992" loc="1.21.1">Dionysio Chrisus dedit</TextUnit>
    <TextUnit id="993" loc="1.21.2">Quot bella, tot uictorias.</TextUnit>
    <TextUnit id="994" loc="1.21.3">Exul piorum ciuis est,</TextUnit>
    <TextUnit id="995" loc="1.21.4">Vrbis supernae particeps.</TextUnit>
    <TextUnit id="996" loc="1.21.5">Constantius uatem loco</TextUnit>
    <TextUnit id="997" loc="1.21.6">Quondam tyrannus expulit.</TextUnit>
    <TextUnit id="998" loc="1.21.7">Non cessit iste turbido,</TextUnit>
    <TextUnit id="999" loc="1.21.8">Creuit periculis fides.</TextUnit>
    <TextUnit id="1000" loc="1.21.9">Hoc sancta dat professio:</TextUnit>
    <TextUnit id="1001" loc="1.21.10">Te poena tradit prosperis,</TextUnit>
    <TextUnit id="1002" loc="1.21.11">Optata mercaris malo.</TextUnit>
    <TextUnit id="1003" loc="1.21.12">Persiste, tortor adiuuans,</TextUnit>
    <TextUnit id="1004" loc="1.21.13">Lux haec negando ceditur.</TextUnit>
    <TextUnit id="1005" loc="1.21.14">O quam beata aduersitas,</TextUnit>
    <TextUnit id="1006" loc="1.21.15">Si sic triumphant exules!</TextUnit>
    <TextUnit id="1007" loc="1.21.16">Nihil uerendo martyre</TextUnit>
    <TextUnit id="1008" loc="1.21.17">Confessor ille distitit.</TextUnit>
    <TextUnit id="1009" loc="1.21.18">Dispersa mors quos adficit</TextUnit>
    <TextUnit id="1010" loc="1.21.19">Ad uota mortis euolant.</TextUnit>
    <TextUnit id="1011" loc="1.21.20">Nil lenta perdit coctio:</TextUnit>
    <TextUnit id="1012" loc="1.21.21">Intrat latenter abdita.</TextUnit>
    <TextUnit id="1013" loc="1.21.22">Vitale funus maeror est,</TextUnit>
    <TextUnit id="1014" loc="1.21.23">Velox medela transitus.</TextUnit>
    <TextUnit id="1015" loc="1.21.24">Risit furorem principis</TextUnit>
    <TextUnit id="1016" loc="1.21.25">Fide manente cursitans:</TextUnit>
    <TextUnit id="1017" loc="1.21.26">Fixus per orbem ducitur,</TextUnit>
    <TextUnit id="1018" loc="1.21.27">Qua sol coruscat acrior,</TextUnit>
    <TextUnit id="1019" loc="1.21.28">Negans bibendi copiam.</TextUnit>
    <TextUnit id="1020" loc="1.21.29">A te, tremende, sumimus</TextUnit>
    <TextUnit id="1021" loc="1.21.30">Ceu nostra quae remuneras.</TextUnit>
    <TextUnit id="1022" loc="1.21.31">Tu mitte sanctum poscere,</TextUnit>
    <TextUnit id="1023" loc="1.21.32">Quod ipse nobis conferas.</TextUnit>
    <TextUnit id="1024" loc="2.1.1">Gente bonus, probitate nitens et nominis auctor</TextUnit>
    <TextUnit id="1025" loc="2.1.2">Sic iacet angusto, dic dolor, in tumulo?</TextUnit>
    <TextUnit id="1026" loc="2.1.3">Spes domus inmensae modico contecta sepulcro est,</TextUnit>
    <TextUnit id="1027" loc="2.1.4">Artantur paruis culmina cespitibus.</TextUnit>
    <TextUnit id="1028" loc="2.1.5">Quid decus in pueris, quid praestant limina uitae?</TextUnit>
    <TextUnit id="1029" loc="2.1.6">Non expectatis mors uenit ordinibus.</TextUnit>
    <TextUnit id="1030" loc="2.1.7">Quid iuuat hunc, teneris senium quod praetulit annis?</TextUnit>
    <TextUnit id="1031" loc="2.1.8">Funeribus iunxit funera multa suis.</TextUnit>
    <TextUnit id="1032" loc="2.1.9">Occidit, heu, iuuenis, qui tersit crimina uitae</TextUnit>
    <TextUnit id="1033" loc="2.1.10">Tempore culparum uiuificante deo.</TextUnit>
    <TextUnit id="1034" loc="2.1.11">Aspice, primaeuos metuis qui forsitan annos,</TextUnit>
    <TextUnit id="1035" loc="2.1.12">Aetas uincentem non tenuit puerum.</TextUnit>
    <TextUnit id="1036" loc="2.1.13">Exemplum terris linquens, ad sidera raptus</TextUnit>
    <TextUnit id="1037" loc="2.1.14">Confessis rectum quam bene monstrat iter!</TextUnit>
    <TextUnit id="1038" loc="2.1.15">Bis denas hiemes, totidem transcendit aristas,</TextUnit>
    <TextUnit id="1039" loc="2.1.16">Quem subito ex oculis sors inimica tulit.</TextUnit>
    <TextUnit id="1040" loc="2.2.1">Numquam morte perit meritis post busta superstes,</TextUnit>
    <TextUnit id="1041" loc="2.2.2">Funera sublimem non capiunt animam.</TextUnit>
    <TextUnit id="1042" loc="2.2.3">Sanguis honor genius probitas constantia census</TextUnit>
    <TextUnit id="1043" loc="2.2.4">Interimunt multis dotibus exitium.</TextUnit>
    <TextUnit id="1044" loc="2.2.5">In commune, bonus non sentit damna sepulcri.</TextUnit>
    <TextUnit id="1045" loc="2.2.6">Fila legunt Parcae quae dederant miseris:</TextUnit>
    <TextUnit id="1046" loc="2.2.7">Pendula lassantur quae plebem stamina portant:</TextUnit>
    <TextUnit id="1047" loc="2.2.8">Fortia contingunt licia nobilibus.</TextUnit>
    <TextUnit id="1048" loc="2.2.9">Cana uenerandi renouabant saecula mores,</TextUnit>
    <TextUnit id="1049" loc="2.2.10">In que uicem templi pectora munda tulit.</TextUnit>
    <TextUnit id="1050" loc="2.3.1">Consona diuersis finxisti carmina libris:</TextUnit>
    <TextUnit id="1051" loc="2.3.2">Suscipiat gaudens littera quod tribuit.</TextUnit>
    <TextUnit id="1052" loc="2.3.3">Nescio qui tantum non laudet, Fauste, pudorem,</TextUnit>
    <TextUnit id="1053" loc="2.3.4">Cum reddis si quid lecta dedere tibi.</TextUnit>
    <TextUnit id="1054" loc="2.3.5">Depositum perdit mens recti nescia semper:</TextUnit>
    <TextUnit id="1055" loc="2.3.6">Ad mores redeunt haec documenta probos,</TextUnit>
    <TextUnit id="1056" loc="2.3.7">Si tamen admittis dexter mea uerba, fatebor,</TextUnit>
    <TextUnit id="1057" loc="2.3.8">Qui pollet magnis paruula iuste fugat.</TextUnit>
    <TextUnit id="1058" loc="2.3.9">Laudentur tereti quos pingis carmine, uates,</TextUnit>
    <TextUnit id="1059" loc="2.3.10">Mascula rhetorico schemate lingua tonet:</TextUnit>
    <TextUnit id="1060" loc="2.3.11">Ceu Paulus Christum docuit hominem que deum que,</TextUnit>
    <TextUnit id="1061" loc="2.3.12">Quo praestat cunctis gaudeat eloquio.</TextUnit>
    <TextUnit id="1062" loc="2.3.13">Attica per Graios ditentur dogmata sensus</TextUnit>
    <TextUnit id="1063" loc="2.3.14">Et nostrum stupeat Graecia docta decus.</TextUnit>
    <TextUnit id="1064" loc="2.3.15">Moralis strictis, narrentur physica certis,</TextUnit>
    <TextUnit id="1065" loc="2.3.16">Historiam monstrans indicet historia,</TextUnit>
    <TextUnit id="1066" loc="2.3.17">Comica per limam numerentur, fortia plausu:</TextUnit>
    <TextUnit id="1067" loc="2.3.18">Conueniunt operi lucida dicta tuo.</TextUnit>
    <TextUnit id="1068" loc="2.3.19">Non ualet haec alter: sed Faustum dicere summa</TextUnit>
    <TextUnit id="1069" loc="2.3.20">Laudis erit semper, si bene nota loquor.</TextUnit>
    <TextUnit id="1070" loc="2.4.1">Antistes summus, plaustrum, te, nobile, donat.</TextUnit>
    <TextUnit id="1071" loc="2.4.2">Pandit iter magnis, omina dextra facit.</TextUnit>
    <TextUnit id="1072" loc="2.5.1">Rustica, perpetuae non te sors pallida uitae</TextUnit>
    <TextUnit id="1073" loc="2.5.2">Sustulit, interitum nec tibi morte dedit.</TextUnit>
    <TextUnit id="1074" loc="2.5.3">Purior aetherias graderis sine carne per arces.</TextUnit>
    <TextUnit id="1075" loc="2.5.4">Sic uitam castae funera nobilitant,</TextUnit>
    <TextUnit id="1076" loc="2.5.5">Quod, mirum, uiduata tibi sic constitit aetas,</TextUnit>
    <TextUnit id="1077" loc="2.5.6">Coniugis ad natum cum bene ductus amor.</TextUnit>
    <TextUnit id="1078" loc="2.6.1">Corpore deuicto moritur quicumque superstat:</TextUnit>
    <TextUnit id="1079" loc="2.6.2">Dant leti legem crimina sola homini.</TextUnit>
    <TextUnit id="1080" loc="2.6.3">Nil tibi, uirgo, perit: carnem mens pura refudit,</TextUnit>
    <TextUnit id="1081" loc="2.6.4">Quae numquam mundi uixit in obsequiis.</TextUnit>
    <TextUnit id="1082" loc="2.6.5">Funera busta rogi scelerum stipendia cessent:</TextUnit>
    <TextUnit id="1083" loc="2.6.6">De uita ad uitam transitus iste placet.</TextUnit>
    <TextUnit id="1084" loc="2.7.1">Occisor mortis, dux uitae, planta salutis!</TextUnit>
    <TextUnit id="1085" loc="2.7.2">Aspice: nam serpens ecce uenena fugat,</TextUnit>
    <TextUnit id="1086" loc="2.7.3">Et quod supplicii species et mortis imago</TextUnit>
    <TextUnit id="1087" loc="2.7.4">Iam fuerat miseris, est mihi certa salus.</TextUnit>
    <TextUnit id="1088" loc="2.8.1">Antistes genio pollens probitate pudore</TextUnit>
    <TextUnit id="1089" loc="2.8.2">Ornauit donum meritis et lumina uitae</TextUnit>
    <TextUnit id="1090" loc="2.8.3">Ad pretium iungens operis haec templa locauit.</TextUnit>
    <TextUnit id="1091" loc="2.8.4">Lapsa per incertos non spargit fama recessus:</TextUnit>
    <TextUnit id="1092" loc="2.8.5">Sed ueteris facti uiuit lex aucta per aeuum,</TextUnit>
    <TextUnit id="1093" loc="2.8.6">Cum dexter capiat Laurenti munera Xystus.</TextUnit>
    <TextUnit id="1094" loc="2.8.7">Sic manet officium, quod sanctis contigit olim.</TextUnit>
    <TextUnit id="1095" loc="2.8.8">Obtulit hic templum, ueniens quod consecrat ille.</TextUnit>
    <TextUnit id="1096" loc="2.9.1">Vilia tecta prius facibus cessere beatis,</TextUnit>
    <TextUnit id="1097" loc="2.9.2">Si splendor per damna uenit, si culmina flammis</TextUnit>
    <TextUnit id="1098" loc="2.9.3">Consurgunt habitura deum, si perdita crescunt</TextUnit>
    <TextUnit id="1099" loc="2.9.4">Ignibus innocuis, si dant dispendia cultum.</TextUnit>
    <TextUnit id="1100" loc="2.9.5">Qualis erit reparans crepitantibus aucta ruinis?</TextUnit>
    <TextUnit id="1101" loc="2.9.6">Laurenti, tua bella gerens incendia uince.</TextUnit>
    <TextUnit id="1102" loc="2.9.7">Sordida marcenti latuisset terra recessu,</TextUnit>
    <TextUnit id="1103" loc="2.9.8">Si status faciem tenuissent antra uetusti.</TextUnit>
    <TextUnit id="1104" loc="2.9.9">Sed postquam superi flammas misere secundas,</TextUnit>
    <TextUnit id="1105" loc="2.9.10">Ad lumen cineres traxerunt ista colendum.</TextUnit>
    <TextUnit id="1106" loc="2.9.11">Huc oculos conuerte pios, qui cuncta uapore</TextUnit>
    <TextUnit id="1107" loc="2.9.12">Praedicis mundanda, pater, rebus que docendos</TextUnit>
    <TextUnit id="1108" loc="2.9.13">Instrue, ne uerbis titubet mens nescia recti.</TextUnit>
    <TextUnit id="1109" loc="2.10.1">Aedibus ad genium duo sunt concessa per aeuum,</TextUnit>
    <TextUnit id="1110" loc="2.10.2">Si niteant crustis aut domini merito.</TextUnit>
    <TextUnit id="1111" loc="2.10.3">Herbida pasturam simulantia saxa uirentem</TextUnit>
    <TextUnit id="1112" loc="2.10.4">Inliciant oculos nobiliore dolo:</TextUnit>
    <TextUnit id="1113" loc="2.10.5">Fallat opus tamen arte, regat natura figuras,</TextUnit>
    <TextUnit id="1114" loc="2.10.6">Viscera dum lapidum fingit imaginibus:</TextUnit>
    <TextUnit id="1115" loc="2.10.7">Candorem roseo perfundat doctor ab ore,</TextUnit>
    <TextUnit id="1116" loc="2.10.8">Depingat sparsis congrua membra notis.</TextUnit>
    <TextUnit id="1117" loc="2.10.9">Aurum culmen ebur tabulas laquearia gemmas</TextUnit>
    <TextUnit id="1118" loc="2.10.10">Non datur humanis plus rutilare bonis.</TextUnit>
    <TextUnit id="1119" loc="2.10.11">In pretio crustis fors et sine lege iocatur.</TextUnit>
    <TextUnit id="1120" loc="2.10.12">Moribus ut constes, crede, laboris erit.</TextUnit>
    <TextUnit id="1121" loc="2.11.1">[Antiquum] ecce nitet templum, quod sorduit ante,</TextUnit>
    <TextUnit id="1122" loc="2.11.2">Cui faciem ueterem lux noua conposuit.</TextUnit>
    <TextUnit id="1123" loc="2.11.3">Perdidit antiquum quis religione sacellum,</TextUnit>
    <TextUnit id="1124" loc="2.11.4">Numinibus pulsis quod bene numen habet?</TextUnit>
    <TextUnit id="1125" loc="2.11.5">Di, quibus hoc patuit, possessas linquite sedes.</TextUnit>
    <TextUnit id="1126" loc="2.11.6">Quod fecit Victor, uictor ubique tenet.</TextUnit>
    <TextUnit id="1127" loc="2.11.7">Addidit ad cultum merito successor et actis,</TextUnit>
    <TextUnit id="1128" loc="2.11.8">Qui morum nomen hinc, Honorate, geris.</TextUnit>
    <TextUnit id="1129" loc="2.11.9">Nubila uiperei qui gestat corda ueneni,</TextUnit>
    <TextUnit id="1130" loc="2.11.10">Non datur ut faciat culmina pulcra deo.</TextUnit>
    <TextUnit id="1131" loc="2.12.1">Accipe de cuius biberit domus arta fluentis,</TextUnit>
    <TextUnit id="1132" loc="2.12.2">Atria quod superet porticibus modicis.</TextUnit>
    <TextUnit id="1133" loc="2.12.3">Pontificis summi studio constructa renidet,</TextUnit>
    <TextUnit id="1134" loc="2.12.4">Laurenti proprium possidet ista diem.</TextUnit>
    <TextUnit id="1135" loc="2.12.5">Splendida per census consurgunt tecta ruinam,</TextUnit>
    <TextUnit id="1136" loc="2.12.6">Occasum nescit quod uenit a domino.</TextUnit>
    <TextUnit id="1137" loc="2.12.7">Vix caries senium comitata hoc deterit umquam,</TextUnit>
    <TextUnit id="1138" loc="2.12.8">Gloria factoris quod bene condiderit.</TextUnit>
    <TextUnit id="1139" loc="2.12.9">Fabula de magnis numquam tacitura reseruat,</TextUnit>
    <TextUnit id="1140" loc="2.12.10">Quod uincens aeuum nomen ad astra ferat.</TextUnit>
    <TextUnit id="1141" loc="2.13.1">Ille fuit rigidi semper seruator honesti,</TextUnit>
    <TextUnit id="1142" loc="2.13.2">Terribilis culpis supplicibus que pius,</TextUnit>
    <TextUnit id="1143" loc="2.13.3">Quem numquam flexit uitium, miseratio semper,</TextUnit>
    <TextUnit id="1144" loc="2.13.4">Iudicium facie certus ubique dedit.</TextUnit>
    <TextUnit id="1145" loc="2.13.5">Crimina corripuit uultu, conpuncta refouit,</TextUnit>
    <TextUnit id="1146" loc="2.13.6">Conscia secreti detulit ora tui.</TextUnit>
    <TextUnit id="1147" loc="2.13.7">Hunc utero genetrix caelestem fudit in aulam,</TextUnit>
    <TextUnit id="1148" loc="2.13.8">Vbera subducens tradidit uberibus.</TextUnit>
    <TextUnit id="1149" loc="2.13.9">Cana uenerandum stupuerunt saecula uatem:</TextUnit>
    <TextUnit id="1150" loc="2.13.10">Moribus ante fuit quod gerit officio.</TextUnit>
    <TextUnit id="1151" loc="2.14.1">Qui possessa diu felix habitacula liquit?</TextUnit>
    <TextUnit id="1152" loc="2.14.2">Quae creuit domino sic uiduata domus?</TextUnit>
    <TextUnit id="1153" loc="2.14.3">Aulica suscipiens moderamina raptus inemptum</TextUnit>
    <TextUnit id="1154" loc="2.14.4">Quod pretio mentis quaeritur obtinuit.</TextUnit>
    <TextUnit id="1155" loc="2.14.5">Nunc locus inriguo retinet quod sorbuit haustu,</TextUnit>
    <TextUnit id="1156" loc="2.14.6">Prospera custodiens faucibus hausta semel.</TextUnit>
    <TextUnit id="1157" loc="2.14.7">Extemplo quisquis successit mansor et heres,</TextUnit>
    <TextUnit id="1158" loc="2.14.8">Ingresso dextrum contulit ista pedem.</TextUnit>
    <TextUnit id="1159" loc="2.14.9">Quid praestet consors ad uitam discite sanctam,</TextUnit>
    <TextUnit id="1160" loc="2.14.10">Si reddunt mundos tecta dicata uiros.</TextUnit>
    <TextUnit id="1161" loc="2.15.1">Da, pater omnipotens, per saecula longa, precamur,</TextUnit>
    <TextUnit id="1162" loc="2.15.2">Spes ut certa piis hospitibus ueniat:</TextUnit>
    <TextUnit id="1163" loc="2.15.3">Candida ne meritis fuscentur stamina nostris,</TextUnit>
    <TextUnit id="1164" loc="2.15.4">Neu metis sistat palma parata meis.</TextUnit>
    <TextUnit id="1165" loc="2.15.5">Surgat qui propriae genetricis fotus in aluo</TextUnit>
    <TextUnit id="1166" loc="2.15.6">Ad gustum uitae per tua dona uenit.</TextUnit>
    <TextUnit id="1167" loc="2.15.7">Tu mea uel tenui perfundis corda sapore,</TextUnit>
    <TextUnit id="1168" loc="2.15.8">Tu testem linguam sanguinis esse facis.</TextUnit>
    <TextUnit id="1169" loc="2.15.9">Celsa tenebroso frondescunt arbuta luxu,</TextUnit>
    <TextUnit id="1170" loc="2.15.10">Quae nullis strinxit falcibus agricola.</TextUnit>
    <TextUnit id="1171" loc="2.16.1">Eloquium certus naturae constitit index,</TextUnit>
    <TextUnit id="1172" loc="2.16.2">Perfecti fontem quaerere qui sitiat.</TextUnit>
    <TextUnit id="1173" loc="2.16.3">Libertas semper studiis reseratur honestis,</TextUnit>
    <TextUnit id="1174" loc="2.16.4">Infabricata latet nobilitas tenebris.</TextUnit>
    <TextUnit id="1175" loc="2.16.5">Captiuum uenis seruasset terra metallum,</TextUnit>
    <TextUnit id="1176" loc="2.16.6">Ni daret inuentor quod uocat in medium.</TextUnit>
    <TextUnit id="1177" loc="2.16.7">Scrutator fuluum concessit pallidus aurum:</TextUnit>
    <TextUnit id="1178" loc="2.16.8">Qui polit ingenuum, sic facit esse suum.</TextUnit>
    <TextUnit id="1179" loc="2.16.9">Hactenus Ionium perlustrans remige pauco,</TextUnit>
    <TextUnit id="1180" loc="2.16.10">Ad portum cumbam flecte, Thalia, meam.</TextUnit>
    <TextUnit id="1181" loc="2.17.1">Nauita per postes suspendit munera ponti,</TextUnit>
    <TextUnit id="1182" loc="2.17.2">In foribus propriis flumine parta gerens.</TextUnit>
    <TextUnit id="1183" loc="2.17.3">Venator portis adponit missile ferrum,</TextUnit>
    <TextUnit id="1184" loc="2.17.4">Vestibulum galea comitur armigeri.</TextUnit>
    <TextUnit id="1185" loc="2.17.5">Discitur in ualuis ars uirtus nomen origo.</TextUnit>
    <TextUnit id="1186" loc="2.17.6">Nos frontis signo credimur esse dei.</TextUnit>
    <TextUnit id="1187" loc="2.17.7">Sic nostrum pande studium, dux littera recti,</TextUnit>
    <TextUnit id="1188" loc="2.17.8">Vt domus ingenium non taceat domini.</TextUnit>
    <TextUnit id="1189" loc="2.17.9">Qui gestas Latium satiatus pectora rorem,</TextUnit>
    <TextUnit id="1190" loc="2.17.10">Aspice serpentes hic Heliconis aquas.</TextUnit>
    <TextUnit id="1191" loc="2.18.1">Ecce tenet uictrix pennatum dextera numen:</TextUnit>
    <TextUnit id="1192" loc="2.18.2">Venit et ad reditum non habet arma uiae.</TextUnit>
    <TextUnit id="1193" loc="2.18.3">Pugnacem gestans sonipes per terga minatur,</TextUnit>
    <TextUnit id="1194" loc="2.18.4">Aduena cui terror ridet in arte bonus.</TextUnit>
    <TextUnit id="1195" loc="2.18.5">Discat Hyperboreis famosum germen in aruis</TextUnit>
    <TextUnit id="1196" loc="2.18.6">Naturae genium, cum simulacra uidet.</TextUnit>
    <TextUnit id="1197" loc="2.19.1">Aspice deposita blandum feritate leonem:</TextUnit>
    <TextUnit id="1198" loc="2.19.2">Ore uomit limphas pectoris obsequio.</TextUnit>
    <TextUnit id="1199" loc="2.19.3">Vnda fluit rostro, dens mortis pocula mandit,</TextUnit>
    <TextUnit id="1200" loc="2.19.4">Naturam perdens belua nos satiat.</TextUnit>
    <TextUnit id="1201" loc="2.19.5">Effera dum uitreos effundunt guttura fontes,</TextUnit>
    <TextUnit id="1202" loc="2.19.6">Dira salutiferis corda lauantur aquis.</TextUnit>
    <TextUnit id="1203" loc="2.20.1">Conditor Armenius, supero qui dignus honore est,</TextUnit>
    <TextUnit id="1204" loc="2.20.2">Hic peperit fontem uiuificantis aquae.</TextUnit>
    <TextUnit id="1205" loc="2.20.3">Plena salutiferis gestemus uiscera limphis:</TextUnit>
    <TextUnit id="1206" loc="2.20.4">Ne sitiat potans contulit unda semel.</TextUnit>
    <TextUnit id="1207" loc="2.20.5">Rapta sepulturis animauit corpora pictor:</TextUnit>
    <TextUnit id="1208" loc="2.20.6">Funera uiua uidens mors eat in tumulos.</TextUnit>
    <TextUnit id="1209" loc="2.20.7">Illorum tamen iste iocus conplectitur artus,</TextUnit>
    <TextUnit id="1210" loc="2.20.8">Quos paries facie, mens tenet alma fide.</TextUnit>
    <TextUnit id="1211" loc="2.21.1">Delia ceruus aper tigris leo bucula pardus</TextUnit>
    <TextUnit id="1212" loc="2.21.2">Adportant mensis fercula, docte, tuis.</TextUnit>
    <TextUnit id="1213" loc="2.22.1">Diuersis dapibus confinia proxima seruat,</TextUnit>
    <TextUnit id="1214" loc="2.22.2">Dum claudit uariis fercula multa uiis.</TextUnit>
    <TextUnit id="1215" loc="2.22.3">Limitibus certis quod iunctus diuidit ordo,</TextUnit>
    <TextUnit id="1216" loc="2.22.4">Vnus in argento quam bene uenter habet!</TextUnit>
    <TextUnit id="1217" loc="2.23.1">Quis rogo per facinus crimen conpescuit umquam?</TextUnit>
    <TextUnit id="1218" loc="2.23.2">Amplector sanctas, quae dant bona semina, fraudes,</TextUnit>
    <TextUnit id="1219" loc="2.23.3">Augmento rumpunt dum iurgia saeua perito.</TextUnit>
    <TextUnit id="1220" loc="2.23.4">Qui natum matris per culpam reddit amori,</TextUnit>
    <TextUnit id="1221" loc="2.23.5">Hunc odiis constat missurum semina pacis.</TextUnit>
    <TextUnit id="1222" loc="2.23.6">Ordine peruerso fallax concordia pugna est,</TextUnit>
    <TextUnit id="1223" loc="2.23.7">Cum belli facies tribuat mentita quietem.</TextUnit>
    <TextUnit id="1224" loc="2.24.1">Di, prohibete minas, quas partus nuntiat horrens.</TextUnit>
    <TextUnit id="1225" loc="2.24.2">Quem lupa sordenti conceptum fudit asello.</TextUnit>
    <TextUnit id="1226" loc="2.24.3">Coniugis ille cibus satiauit uiscera prole,</TextUnit>
    <TextUnit id="1227" loc="2.24.4">Edidit et pecori subolem fera, prodiga legis.</TextUnit>
    <TextUnit id="1228" loc="2.24.5">Quid faciat rumpens naturam conuena discors?</TextUnit>
    <TextUnit id="1229" loc="2.24.6">Vnde sequenda petat natus, quis dicere possit,</TextUnit>
    <TextUnit id="1230" loc="2.24.7">Quem stultum genitor, furem dedit inproba mater?</TextUnit>
    <TextUnit id="1231" loc="2.24.8">Nobile degenerans tenuisset culmen ab istis.</TextUnit>
    <TextUnit id="1232" loc="2.24.9">Sed uitiis proprium te norunt, crede, parentes,</TextUnit>
    <TextUnit id="1233" loc="2.24.10">Elinguem trepidum iactantem fraudibus aptum,</TextUnit>
    <TextUnit id="1234" loc="2.24.11">Gutturis inmensi, sorbentem quicquid ubique est,</TextUnit>
    <TextUnit id="1235" loc="2.24.12">Qui semel adsuetas humano sanguine fauces</TextUnit>
    <TextUnit id="1236" loc="2.24.13">Pandit et ad uiles non uertit rostra iuuencos.</TextUnit>
    <TextUnit id="1237" loc="2.25.1">Pasiphae, niueum linquens nec in arte iuuencum,</TextUnit>
    <TextUnit id="1238" loc="2.25.2">Diffusis collo manibus petis oscula supplex,</TextUnit>
    <TextUnit id="1239" loc="2.25.3">Pulcrior et certis inludis ficta puellis:</TextUnit>
    <TextUnit id="1240" loc="2.25.4">Candidus argentum superat bos luce coloris:</TextUnit>
    <TextUnit id="1241" loc="2.25.5">Viuit amor taurus mulier sine corpore uero.</TextUnit>
    <TextUnit id="1242" loc="2.26.1">Praeparat in fletu qui fercula lauta uocatis,</TextUnit>
    <TextUnit id="1243" loc="2.26.2">Annua per lacrimas celebret sollemnia magnas.</TextUnit>
    <TextUnit id="1244" loc="2.27.1">Numquam stante domo pascit, mihi credite, tantos,</TextUnit>
    <TextUnit id="1245" loc="2.27.2">Qui tumulos natis et mensas conplet amicis.</TextUnit>
    <TextUnit id="1246" loc="2.28.1">Conuiuae miseri, luctus deposcite multos:</TextUnit>
    <TextUnit id="1247" loc="2.28.2">Prandia tot uenient, funera quot fuerint.</TextUnit>
    <TextUnit id="1248" loc="2.29.1">Blanditur mulier, sentit bos, membra mouentur.</TextUnit>
    <TextUnit id="1249" loc="2.29.2">Attulit ars formas: quis dedit his animas?</TextUnit>
    <TextUnit id="1250" loc="2.30.1">Et fictus rigidam seruat, Venus inproba, mentem</TextUnit>
    <TextUnit id="1251" loc="2.30.2">Taurus, ut admoti suspendat rostra labellis.</TextUnit>
    <TextUnit id="1252" loc="2.31.1">Si tibi sunt animae, pictor, quibus inseris artem,</TextUnit>
    <TextUnit id="1253" loc="2.31.2">Mollior in tauro claudatur spiritus, oro,</TextUnit>
    <TextUnit id="1254" loc="2.31.3">Fortia si miserae non dantur corda puellae.</TextUnit>
    <TextUnit id="1255" loc="2.32.1">Consulis ad genium nomen pro stemmate iunxi:</TextUnit>
    <TextUnit id="1256" loc="2.32.2">Dans lucem fastis, sum trabeis potior.</TextUnit>
    <TextUnit id="1257" loc="2.32.3">Quid, palmata, tuo tantum de murice uernas?</TextUnit>
    <TextUnit id="1258" loc="2.32.4">Plus fucante dedit purpura nostra tibi.</TextUnit>
    <TextUnit id="1259" loc="2.33.1">Inprobe, quid fractis confundis singula uerbis?</TextUnit>
    <TextUnit id="1260" loc="2.33.2">Depingit mores obruta lingua tuos.</TextUnit>
    <TextUnit id="1261" loc="2.33.3">Accipis exposcis praesumis renuis ardes.</TextUnit>
    <TextUnit id="1262" loc="2.33.4">Tristia blanda simul, fortia fluxa facis.</TextUnit>
    <TextUnit id="1263" loc="2.33.5">Ira pauor rabies patientia tempore in uno:</TextUnit>
    <TextUnit id="1264" loc="2.33.6">Tot facies gestas pectoribus uacuis.</TextUnit>
    <TextUnit id="1265" loc="2.34.1">Suscipit oblatum, ueniam cui contulit Iesus.</TextUnit>
    <TextUnit id="1266" loc="2.34.2">Post culpas animae sunt holocausta dei.</TextUnit>
    <TextUnit id="1267" loc="2.34.3">Perge, puer, teneros superans bene conscius annos.</TextUnit>
    <TextUnit id="1268" loc="2.34.4">Vectores meruit candida uita pios.</TextUnit>
    <TextUnit id="1269" loc="2.35.1">Inludis Gallis, Veneti male tincta propago.</TextUnit>
    <TextUnit id="1270" loc="2.35.2">Nil candoris habes: mens tibi quod genus est.</TextUnit>
    <TextUnit id="1271" loc="2.35.3">Despicis insontes, maculatae uernula terrae:</TextUnit>
    <TextUnit id="1272" loc="2.35.4">Sed natos Rhodani nix probitatis habet.</TextUnit>
    <TextUnit id="1273" loc="2.36.1">Quod tibi naturae dederit lex germen, amice,</TextUnit>
    <TextUnit id="1274" loc="2.36.2">Hoc mihi fons tradat uiuificantis aquae.</TextUnit>
    <TextUnit id="1275" loc="2.37.1">Commoda de damnis mercaris, gaudia planctu,</TextUnit>
    <TextUnit id="1276" loc="2.37.2">Si tibi de Christo est indubitata fides.</TextUnit>
    <TextUnit id="1277" loc="2.38.1">Hoc est quod nitido membrum conpletur oliuo:</TextUnit>
    <TextUnit id="1278" loc="2.38.2">Nil potius sanctas conuenit ante fores.</TextUnit>
    <TextUnit id="1279" loc="2.39.1">Horrea parua licet, sed mens est largior illis.</TextUnit>
    <TextUnit id="1280" loc="2.39.2">Non parcens opibus diuitias merui.</TextUnit>
    <TextUnit id="1281" loc="2.40.1">Adueniant animum reserantes teste figura,</TextUnit>
    <TextUnit id="1282" loc="2.40.2">Quo semper uotum proditur indicio.</TextUnit>
    <TextUnit id="1283" loc="2.41.1">Nulla penum laxat mentis pressura sinistrae:</TextUnit>
    <TextUnit id="1284" loc="2.41.2">Effluit extensis quod spatiis latitat.</TextUnit>
    <TextUnit id="1285" loc="2.42.1">Non mihi diffusae dant prandia celsa coquinae,</TextUnit>
    <TextUnit id="1286" loc="2.42.2">Nec plures uenter concutit artifices.</TextUnit>
    <TextUnit id="1287" loc="2.42.3">Fercula pauca damus numerum uincentia cultu,</TextUnit>
    <TextUnit id="1288" loc="2.42.4">Gloria nec mensae damna salutis habet.</TextUnit>
    <TextUnit id="1289" loc="2.43.1">Sobria cella, cadis uinum quae seruat onustis,</TextUnit>
    <TextUnit id="1290" loc="2.43.2">Corpora confirmat gressibus acta suis.</TextUnit>
    <TextUnit id="1291" loc="2.43.3">Infundant multis irarum pocula flammas,</TextUnit>
    <TextUnit id="1292" loc="2.43.4">Mitescunt nostro bellica corda mero.</TextUnit>
    <TextUnit id="1293" loc="2.44.1">Respice, qui gressum sinuas per amoena uirecta,</TextUnit>
    <TextUnit id="1294" loc="2.44.2">Vt discas cultis lucem praeferre diserti.</TextUnit>
    <TextUnit id="1295" loc="2.44.2">Adridet germen, quod linguae pingitur ostro:</TextUnit>
    <TextUnit id="1296" loc="2.44.3">Ver habet in bruma qui flores carmine gignit:</TextUnit>
    <TextUnit id="1297" loc="2.44.4">Per glaciem zephyros exalant uerba tepentes.</TextUnit>
    <TextUnit id="1298" loc="2.44.5">Ebria fulgenti maduerunt murice dicta,</TextUnit>
    <TextUnit id="1299" loc="2.44.6">Omnibus in rebus sermonum purpura regnat:</TextUnit>
    <TextUnit id="1300" loc="2.44.7">Oris ad imperium submittunt colla chelydri.</TextUnit>
    <TextUnit id="1301" loc="2.44.8">Algida cum roseo iuuenescant sanguine corda,</TextUnit>
    <TextUnit id="1302" loc="2.44.9">Primaeuos gelidis ostendit littera membris.</TextUnit>
    <TextUnit id="1303" loc="2.44.10">Vertit ad obsequium naturae munera doctus,</TextUnit>
    <TextUnit id="1304" loc="2.44.11">Aetates species mensuras tempora formas.</TextUnit>
    <TextUnit id="1305" loc="2.45.1">Conlaudet spatiis hortorum commoda lautis</TextUnit>
    <TextUnit id="1306" loc="2.45.2">Plurima cui satiant iugera culta famem.</TextUnit>
    <TextUnit id="1307" loc="2.45.3">Ditior extentos superat dos larga minorum:</TextUnit>
    <TextUnit id="1308" loc="2.45.4">Nobilitas uera est, quae nitet in modicis.</TextUnit>
    <TextUnit id="1309" loc="2.45.5">Venit ad inclusum postponens Gratia campos,</TextUnit>
    <TextUnit id="1310" loc="2.45.6">Prodidit angustis quid faciat studium.</TextUnit>
    <TextUnit id="1311" loc="2.45.7">Vernat in ingressu uiridanti porticus umbra,</TextUnit>
    <TextUnit id="1312" loc="2.45.8">Cui fudit genium uitifer ipse deus:</TextUnit>
    <TextUnit id="1313" loc="2.45.9">Exornans magnis foliorum texta racemis</TextUnit>
    <TextUnit id="1314" loc="2.45.10">Aestiuis iungit commoda frigoribus.</TextUnit>
    <TextUnit id="1315" loc="2.45.11">Lilia nam laurus oleas commixta rosetis</TextUnit>
    <TextUnit id="1316" loc="2.45.12">De cultu proprium fecit habere diem:</TextUnit>
    <TextUnit id="1317" loc="2.45.13">Serta triumphantis frontem quae monstrat amictum,</TextUnit>
    <TextUnit id="1318" loc="2.45.14">Contulit ad fetus aurea terra suos.</TextUnit>
    <TextUnit id="1319" loc="2.45.15">Largus opum poscat maioris praemia uoti:</TextUnit>
    <TextUnit id="1320" loc="2.45.16">Hoc satis est nobis, quod sine fraude libet.</TextUnit>
    <TextUnit id="1321" loc="2.46.1">Spiritus exhausto uolitat praelubricus auro:</TextUnit>
    <TextUnit id="1322" loc="2.46.2">Candida lassatum uix tangit membra metallum.</TextUnit>
    <TextUnit id="1323" loc="2.46.3">Adflixit pondus pretium fornacis anhelae.</TextUnit>
    <TextUnit id="1324" loc="2.47.1">Aurea per nebulas dissoluit fila magister:</TextUnit>
    <TextUnit id="1325" loc="2.47.2">Cluserunt dociles flamina fulua manus.</TextUnit>
    <TextUnit id="1326" loc="2.48.1">Contulit hic uentus pretiosi membra metalli:</TextUnit>
    <TextUnit id="1327" loc="2.48.2">Quod finxere timent nec capiunt oculi.</TextUnit>
    <TextUnit id="1328" loc="2.49.1">Est nihil, et teneo: conuicit dextera uisum.</TextUnit>
    <TextUnit id="1329" loc="2.49.2">Stringitur artatis digitorum nexibus aura.</TextUnit>
    <TextUnit id="1330" loc="2.50.1">Damnati fructus mittit tua tessera ligni.</TextUnit>
    <TextUnit id="1331" loc="2.50.2">Haec hominem dira spoliarunt pabula primum,</TextUnit>
    <TextUnit id="1332" loc="2.50.3">Et nudis, serpens, post fraudem sorte minaris.</TextUnit>
    <TextUnit id="1333" loc="2.50.4">Parce, precor, donis: casus et damna reserua.</TextUnit>
    <TextUnit id="1334" loc="2.50.5">Quid nocitura putas insontis poma saluti?</TextUnit>
    <TextUnit id="1335" loc="2.50.6">Ante ferax leti tunc mortem depulit arbor,</TextUnit>
    <TextUnit id="1336" loc="2.50.7">Fixa triumphigeris cum ramis uita pependit.</TextUnit>
    <TextUnit id="1337" loc="2.51.1">Omnia Memphitis retinentur saecula textis:</TextUnit>
    <TextUnit id="1338" loc="2.51.2">Seruiuit numquam Laurentius ante Neroni,</TextUnit>
    <TextUnit id="1339" loc="2.51.3">Nec timuit ualidas uicit qui corpore flammas.</TextUnit>
    <TextUnit id="1340" loc="2.52.1">Vir facie, mulier gestu, sed crure quod ambo,</TextUnit>
    <TextUnit id="1341" loc="2.52.2">Iurgia naturae nullo discrimine soluens,</TextUnit>
    <TextUnit id="1342" loc="2.52.3">Es lepus, et tanti conculcas colla leonis.</TextUnit>
    <TextUnit id="1343" loc="2.53.1">Exige mendaces, populorum uxorcula, barbas,</TextUnit>
    <TextUnit id="1344" loc="2.53.2">Ne minuant quaestum mascula labra tuum.</TextUnit>
    <TextUnit id="1345" loc="2.54.1">Respice portentum permixto iure creatum,</TextUnit>
    <TextUnit id="1346" loc="2.54.2">Communis generis, satius sed dicitur omnis.</TextUnit>
    <TextUnit id="1347" loc="2.55.1">Ludit in ancipiti constans fallacia sexu:</TextUnit>
    <TextUnit id="1348" loc="2.55.2">Femineum patitur: peragit cum turpia, mas est.</TextUnit>
    <TextUnit id="1349" loc="2.56.1">Mundior excocti fulgescat luce metalli</TextUnit>
    <TextUnit id="1350" loc="2.56.2">Munera disponit qui dare digna deo.</TextUnit>
    <TextUnit id="1351" loc="2.56.3">Ante uaporatis Laurenti uita caminis</TextUnit>
    <TextUnit id="1352" loc="2.56.4">Constitit, ut blandum nobilitaret opus.</TextUnit>
    <TextUnit id="1353" loc="2.56.5">Marmora picturas tabulas sublime lacunar</TextUnit>
    <TextUnit id="1354" loc="2.56.6">Ipse dedit templo qui probitate nitet.</TextUnit>
    <TextUnit id="1355" loc="2.56.7">Aedibus ad pretium sic mores conditor addit,</TextUnit>
    <TextUnit id="1356" loc="2.56.8">Vellera ceu Serum murice tincta feras,</TextUnit>
    <TextUnit id="1357" loc="2.56.9">Qualiter inclusas comit lux hospita gemmas,</TextUnit>
    <TextUnit id="1358" loc="2.56.10">Nix lapidis quotiens pulcrior arte rubet.</TextUnit>
    <TextUnit id="1359" loc="2.57.1">Barbaricam faciem Romanos sumere cultus</TextUnit>
    <TextUnit id="1360" loc="2.57.2">Miror et inmodico distinctas corpore gentes.</TextUnit>
    <TextUnit id="1361" loc="2.58.1">Romuleam tegetem nox oris nubila fuscat:</TextUnit>
    <TextUnit id="1362" loc="2.58.2">Oppressit uestes tenebroso tegmine uultus.</TextUnit>
    <TextUnit id="1363" loc="2.59.1">Nobilibus tollis genium, male compte, lacernis,</TextUnit>
    <TextUnit id="1364" loc="2.59.2">Discordes miscens inimico foedere proles.</TextUnit>
    <TextUnit id="1365" loc="2.60.1">Libera captiuum meruerunt culmina lumen,</TextUnit>
    <TextUnit id="1366" loc="2.60.2">Adridet facies nubila nulla gerens.</TextUnit>
    <TextUnit id="1367" loc="2.60.3">Hic nuper astrigeri dos proxima uenit Olympi,</TextUnit>
    <TextUnit id="1368" loc="2.60.4">Laurenti uatis ducta ministerio,</TextUnit>
    <TextUnit id="1369" loc="2.60.5">Aedibus et uitae cuius nunc una figura est,</TextUnit>
    <TextUnit id="1370" loc="2.60.6">Ceu solis radiis forma color similis.</TextUnit>
    <TextUnit id="1371" loc="2.60.7">Euge uetustorum reparator, perge, nouorum</TextUnit>
    <TextUnit id="1372" loc="2.60.8">Conditor, et uultu clarus et ingenio.</TextUnit>
    <TextUnit id="1373" loc="2.60.9">Abiurant priscam te praesule tecta senectam,</TextUnit>
    <TextUnit id="1374" loc="2.60.10">Aduena casuris porrigitur genius.</TextUnit>
    <TextUnit id="1375" loc="2.61.1">Prandia lauta paras, sed linguae sordibus horres.</TextUnit>
    <TextUnit id="1376" loc="2.61.2">Si deses pastor fercula concilias,</TextUnit>
    <TextUnit id="1377" loc="2.61.3">Ambitiosa fames lassato prodiga censu</TextUnit>
    <TextUnit id="1378" loc="2.61.4">Cornibus insultat, si taceat dominus.</TextUnit>
    <TextUnit id="1379" loc="2.62.1">Visceribus miserorum et sanguine pauperis aucte,</TextUnit>
    <TextUnit id="1380" loc="2.62.2">Tantorum mortes cur tibi sunt epulae?</TextUnit>
    <TextUnit id="1381" loc="2.62.3">Tubera perdices grus turdus turtur echinus,</TextUnit>
    <TextUnit id="1382" loc="2.62.4">Non explent uterum corpora mille tuum.</TextUnit>
    <TextUnit id="1383" loc="2.62.5">Infaustus multis, tibi felix diceris uni,</TextUnit>
    <TextUnit id="1384" loc="2.62.6">Heres quod misero uenter erit proprius.</TextUnit>
    <TextUnit id="1385" loc="2.63.1">Artubus humanis polyphemus uixit et atro</TextUnit>
    <TextUnit id="1386" loc="2.63.2">Sanguine distentos delicias habuit.</TextUnit>
    <TextUnit id="1387" loc="2.63.3">Tu reddis similem scena redeunte furorem,</TextUnit>
    <TextUnit id="1388" loc="2.63.4">Cui pastum tribuunt agmina debilium.</TextUnit>
    <TextUnit id="1389" loc="2.64.1">Mergeret ut diuos in mortem, pabula serpens</TextUnit>
    <TextUnit id="1390" loc="2.64.2">Contulit et uitam munere dira tulit.</TextUnit>
    <TextUnit id="1391" loc="2.64.3">Sic quicumque meos paradisi uere labores</TextUnit>
    <TextUnit id="1392" loc="2.64.4">Demulcet, casses conuiuii patitur:</TextUnit>
    <TextUnit id="1393" loc="2.64.5">Illic discedit quem pectore gessit amicus:</TextUnit>
    <TextUnit id="1394" loc="2.64.6">Fit dominus cari gutturis hospitium.</TextUnit>
    <TextUnit id="1395" loc="2.65.1">Nesciris uotis et cordis nube recedis</TextUnit>
    <TextUnit id="1396" loc="2.65.2">Ex oculis: praesens quaereris in facie,</TextUnit>
    <TextUnit id="1397" loc="2.65.3">Tu que per ambages nulli spectabilis esse</TextUnit>
    <TextUnit id="1398" loc="2.65.4">Calles, mellifluis toxica dans labiis.</TextUnit>
    <TextUnit id="1399" loc="2.65.5">Hoc uolo quod non uis, iurans te nolle quod optas,</TextUnit>
    <TextUnit id="1400" loc="2.65.6">Concutis et uariis pectora saeua modis,</TextUnit>
    <TextUnit id="1401" loc="2.65.7">Hydram uerticibus, formis superare Prometheum</TextUnit>
    <TextUnit id="1402" loc="2.65.8">Doctus, ut ad priscos fabula non redeat:</TextUnit>
    <TextUnit id="1403" loc="2.65.9">Bella cies, spoliis crescis, Defensor, ademptis.</TextUnit>
    <TextUnit id="1404" loc="2.65.10">Ad nomen currit praeda superba tuum.</TextUnit>
    <TextUnit id="1405" loc="2.66.1">Dum mea multiplices mens anxia sustinet aestus</TextUnit>
    <TextUnit id="1406" loc="2.66.2">Et reddor uitrei mancipium pelagi</TextUnit>
    <TextUnit id="1407" loc="2.66.3">Cum que procellosus refluentis portitor undae</TextUnit>
    <TextUnit id="1408" loc="2.66.4">Africus ut captas me rotat exuuias:</TextUnit>
    <TextUnit id="1409" loc="2.66.5">Pierius menti calor incidit, indiga serti</TextUnit>
    <TextUnit id="1410" loc="2.66.6">Tempora mox cinxit laurus Apollinea,</TextUnit>
    <TextUnit id="1411" loc="2.66.7">Tunc hederae uiridis rubuerunt fronte corymbi,</TextUnit>
    <TextUnit id="1412" loc="2.66.8">Castalii mellis murmura blanda bibi.</TextUnit>
    <TextUnit id="1413" loc="2.66.9">Continuo ponens marcentes pectore curas</TextUnit>
    <TextUnit id="1414" loc="2.66.10">Conplector laudem carmina laetitiam.</TextUnit>
    <TextUnit id="1415" loc="2.67.1">Musta cadis famuli dum condunt nostra fideles</TextUnit>
    <TextUnit id="1416" loc="2.67.2">Et ludunt praelo calcibus intrepidis,</TextUnit>
    <TextUnit id="1417" loc="2.67.3">Dum tingunt rosei plantas de sanguine Bacchi,</TextUnit>
    <TextUnit id="1418" loc="2.67.4">Scinditur et teneras uua gerens tunicas:</TextUnit>
    <TextUnit id="1419" loc="2.67.5">Otia Niliacis non passus carmina biblis</TextUnit>
    <TextUnit id="1420" loc="2.67.6">Sulcaui, tumulo ne tenear moriens.</TextUnit>
    <TextUnit id="1421" loc="2.67.7">Ebria lapsantis confessus uerba Thaliae,</TextUnit>
    <TextUnit id="1422" loc="2.67.8">Sum uacuus culpa, si pedibus titubet.</TextUnit>
    <TextUnit id="1423" loc="2.67.9">Ieiunos deceat lex artis syllaba rhythmus:</TextUnit>
    <TextUnit id="1424" loc="2.67.10">Nulla Camenarum iungitur ad Bromium.</TextUnit>
    <TextUnit id="1425" loc="2.68.1">Nescio cur sancto non parcas, stulte, labori,</TextUnit>
    <TextUnit id="1426" loc="2.68.2">Dum morem seruas dentibus insiliens.</TextUnit>
    <TextUnit id="1427" loc="2.68.3">Mandere nos pergis, sed uenter commoda nescit:</TextUnit>
    <TextUnit id="1428" loc="2.68.4">Flamina nam uacuis stringis imaginibus.</TextUnit>
    <TextUnit id="1429" loc="2.68.5">Escarum gurges nil ruptis murmure buccis</TextUnit>
    <TextUnit id="1430" loc="2.68.6">Suscipit aut cassis motibus exuberat.</TextUnit>
    <TextUnit id="1431" loc="2.68.7">Phasiacam uolucrem pisces uel sumina carpens,</TextUnit>
    <TextUnit id="1432" loc="2.68.8">Vda uaporatis guttura pasce cibis:</TextUnit>
    <TextUnit id="1433" loc="2.68.9">Me ieiuna iuuat sine ructu pangere dicta:</TextUnit>
    <TextUnit id="1434" loc="2.68.10">Regifico luxu fercula te satient.</TextUnit>
    <TextUnit id="1435" loc="2.69.1">Testibus adseritur gens census uita, Tribune,</TextUnit>
    <TextUnit id="1436" loc="2.69.2">Antiquum quotiens linquimus hospitium.</TextUnit>
    <TextUnit id="1437" loc="2.69.3">Tu, quem lustratis transmisit gentibus error,</TextUnit>
    <TextUnit id="1438" loc="2.69.4">Nulla domus pleno nec tenet ampla die,</TextUnit>
    <TextUnit id="1439" loc="2.69.5">Vis dici locuples sublimis pulcher amicus,</TextUnit>
    <TextUnit id="1440" loc="2.69.6">Aestibus ignoti missus ab Oceani.</TextUnit>
    <TextUnit id="1441" loc="2.69.7">Inrita dicta uolant, adsertor non uenit ullus,</TextUnit>
    <TextUnit id="1442" loc="2.69.8">Nulla fides sexum detegit aut patriam.</TextUnit>
    <TextUnit id="1443" loc="2.69.9">Mendicus uetulus timidus confusus anhelus,</TextUnit>
    <TextUnit id="1444" loc="2.69.10">His, uerum perdens, utere nominibus.</TextUnit>
    <TextUnit id="1445" loc="2.70.1">Tutus falsa loqui poteris sine teste, Tribune:</TextUnit>
    <TextUnit id="1446" loc="2.70.2">Ventus habet linguam ponderibus uacui.</TextUnit>
    <TextUnit id="1447" loc="2.71.1">Instabilem faciunt naturae damna Tribunum:</TextUnit>
    <TextUnit id="1448" loc="2.71.2">Auolat hinc rursus, uincula ni teneant.</TextUnit>
    <TextUnit id="1449" loc="2.71.3">Tolle, miser, modicam zephyro ueniente saburram:</TextUnit>
    <TextUnit id="1450" loc="2.71.4">Radix nulla tuo est utilis auxilio.</TextUnit>
    <TextUnit id="1451" loc="2.72.1">Eunuchus turpem poscit per conpita uictum:</TextUnit>
    <TextUnit id="1452" loc="2.72.2">Semina telluri non habet unde ferat.</TextUnit>
    <TextUnit id="1453" loc="2.72.3">Grandia proscissis rus seruat germina membris,</TextUnit>
    <TextUnit id="1454" loc="2.72.4">Fetibus et messis multiplicata redit.</TextUnit>
    <TextUnit id="1455" loc="2.72.5">Incassum sectus proscindit uomere terga,</TextUnit>
    <TextUnit id="1456" loc="2.72.6">Ni findens spargat triticeam subolem.</TextUnit>
    <TextUnit id="1457" loc="2.73.1">Hic uolucrum pugna est, ubi Gallo caeditur anser:</TextUnit>
    <TextUnit id="1458" loc="2.73.2">Dat poenas ueteris proditionis auis.</TextUnit>
    <TextUnit id="1459" loc="2.73.3">Mactatus quondam uocis capis, inprobe, quaestum:</TextUnit>
    <TextUnit id="1460" loc="2.73.4">Romanis uitam qui dederit moritur.</TextUnit>
    <TextUnit id="1461" loc="2.74.1">Qui ponti facies, numerum qui nouit harenae,</TextUnit>
    <TextUnit id="1462" loc="2.74.2">Femina quem iurans fallere nulla potest,</TextUnit>
    <TextUnit id="1463" loc="2.74.3">Astrorum plebes quae calles spectat amantum,</TextUnit>
    <TextUnit id="1464" loc="2.74.4">Cynthia cui certis cornibus innotuit:</TextUnit>
    <TextUnit id="1465" loc="2.74.5">Non ualet hic uultus retinere nomina mores,</TextUnit>
    <TextUnit id="1466" loc="2.74.6">Quos mutat clerus tempus in exiguum.</TextUnit>
    <TextUnit id="1467" loc="2.75.1">Gaudet equis recti dissuasor, prodigus aequi,</TextUnit>
    <TextUnit id="1468" loc="2.75.2">Nomina qui digna studio superante caballis</TextUnit>
    <TextUnit id="1469" loc="2.75.3">Subtrahit, opponens ad sancta uocabula clunem</TextUnit>
    <TextUnit id="1470" loc="2.75.4">Sed procul est pecudes quod censet mentis iniquae:</TextUnit>
    <TextUnit id="1471" loc="2.75.5">Propositum perstat generis, quod stemmata fundunt.</TextUnit>
    <TextUnit id="1472" loc="2.76.1">Aspidas ut capiat tectis fraus hospita technis,</TextUnit>
    <TextUnit id="1473" loc="2.76.2">Sub ludi specie mortis imago latet.</TextUnit>
    <TextUnit id="1474" loc="2.76.3">Vmbra lacessitas producit callida pestes</TextUnit>
    <TextUnit id="1475" loc="2.76.4">Et bellum blandis principiis geritur.</TextUnit>
    <TextUnit id="1476" loc="2.76.5">Credite, non aliter Defensor proelia tractat,</TextUnit>
    <TextUnit id="1477" loc="2.76.6">Qui accusat ridens, qui perimit placidus.</TextUnit>
    <TextUnit id="1478" loc="2.77.1">Egit quod docuit meritis et honore superstes</TextUnit>
    <TextUnit id="1479" loc="2.77.2">Ambrosius uates moribus ingenio,</TextUnit>
    <TextUnit id="1480" loc="2.77.3">Roscida regifico cui fulsit murice lingua,</TextUnit>
    <TextUnit id="1481" loc="2.77.4">Vere suo pingens germina quae uoluit.</TextUnit>
    <TextUnit id="1482" loc="2.77.5">Serta redimitus gestabat lucida fronte,</TextUnit>
    <TextUnit id="1483" loc="2.77.6">Distinctum gemmis ore parabat opus.</TextUnit>
    <TextUnit id="1484" loc="2.77.7">Instituit populos gestu probitate pudore,</TextUnit>
    <TextUnit id="1485" loc="2.77.8">Fouit respiciens perculit admonuit.</TextUnit>
    <TextUnit id="1486" loc="2.77.9">Vocis ut officium postrema pericula poscunt,</TextUnit>
    <TextUnit id="1487" loc="2.77.10">Sic teneras culpas qui tacet insequitur.</TextUnit>
    <TextUnit id="1488" loc="2.77.11">Succinctus gladiis, clipei de pondere tutus,</TextUnit>
    <TextUnit id="1489" loc="2.77.12">Pectora claudebat textilibus chalybis.</TextUnit>
    <TextUnit id="1490" loc="2.77.13">Ensis habet uires uitiorum sector et hostis:</TextUnit>
    <TextUnit id="1491" loc="2.77.14">Vipera non tangit squamea terga uiri.</TextUnit>
    <TextUnit id="1492" loc="2.78.1">Ambrosius linquens uiduatae munia plebis</TextUnit>
    <TextUnit id="1493" loc="2.78.2">Transtulit ad curam, Simpliciane, tuam.</TextUnit>
    <TextUnit id="1494" loc="2.78.3">Successoris ope spoliati uiscera regni</TextUnit>
    <TextUnit id="1495" loc="2.78.4">Creuerunt merito temporis alterius,</TextUnit>
    <TextUnit id="1496" loc="2.78.5">Ac uelut annosam zephyris parcentibus ornum,</TextUnit>
    <TextUnit id="1497" loc="2.78.6">Ne metuat bellum, longa quies solidat.</TextUnit>
    <TextUnit id="1498" loc="2.78.7">Tiro tamen felix cana ad rudimenta uocatus</TextUnit>
    <TextUnit id="1499" loc="2.78.8">Non flexit priscum degenerans apicem.</TextUnit>
    <TextUnit id="1500" loc="2.78.9">Nil timuit gelidis anima feruente medullis.</TextUnit>
    <TextUnit id="1501" loc="2.78.10">Pontificis uirtus floris habet senium,</TextUnit>
    <TextUnit id="1502" loc="2.78.11">Aequora qui tecto pressit terrena patenti,</TextUnit>
    <TextUnit id="1503" loc="2.78.12">Moribus et cultu sidera cum tetigit.</TextUnit>
    <TextUnit id="1504" loc="2.79.1">Forma pudicitiae iuuenis sectanda Veneri</TextUnit>
    <TextUnit id="1505" loc="2.79.2">Venit, nominibus nil famulata suis.</TextUnit>
    <TextUnit id="1506" loc="2.79.3">Fortia marcebant uetulo sub iudice membra,</TextUnit>
    <TextUnit id="1507" loc="2.79.4">Aetas praesentem perdiderat puerum.</TextUnit>
    <TextUnit id="1508" loc="2.79.5">Sublimis postquam conscendit fulcra cathedrae,</TextUnit>
    <TextUnit id="1509" loc="2.79.6">Cana tener populis dogmata disseruit.</TextUnit>
    <TextUnit id="1510" loc="2.79.7">Aurea fluxerunt locupletis schemata linguae,</TextUnit>
    <TextUnit id="1511" loc="2.79.8">Sol uitae nitidum reddidit eloquium.</TextUnit>
    <TextUnit id="1512" loc="2.79.9">Aluus ut ecclesiae tumuisset semine Verbi,</TextUnit>
    <TextUnit id="1513" loc="2.79.10">Non deerat pastus lactis apostolici.</TextUnit>
    <TextUnit id="1514" loc="2.80.1">Marolus, extremae potator Tigridis undae,</TextUnit>
    <TextUnit id="1515" loc="2.80.2">Qui iubar in madidis uiderat hospitiis,</TextUnit>
    <TextUnit id="1516" loc="2.80.3">Quem labor in proprio Syriae solidauerat axe,</TextUnit>
    <TextUnit id="1517" loc="2.80.4">Orditur uatem dotibus innumeris,</TextUnit>
    <TextUnit id="1518" loc="2.80.5">Peruigil intentus ieiunus prouidus ardens:</TextUnit>
    <TextUnit id="1519" loc="2.80.6">Quod morem tenuit sat fuit officio.</TextUnit>
    <TextUnit id="1520" loc="2.80.7">Os tenerum quotiens gustus contingit honesti,</TextUnit>
    <TextUnit id="1521" loc="2.80.8">Transit ad affectum quod fuit imperii.</TextUnit>
    <TextUnit id="1522" loc="2.80.9">Terra potens olim patribus fundata beatis</TextUnit>
    <TextUnit id="1523" loc="2.80.10">Nobilibus mundum partubus inradiat.</TextUnit>
    <TextUnit id="1524" loc="2.81.1">Mens niuei lactis, species manifesta columbae,</TextUnit>
    <TextUnit id="1525" loc="2.81.2">Astutia serpens, Martiniane, uale.</TextUnit>
    <TextUnit id="1526" loc="2.81.3">Lubrica te dubii dum poscunt flamina uulgi,</TextUnit>
    <TextUnit id="1527" loc="2.81.4">Inueniunt pauidum, ne mereare legi.</TextUnit>
    <TextUnit id="1528" loc="2.81.5">Vnus erat mundo contraria iudice narrans,</TextUnit>
    <TextUnit id="1529" loc="2.81.6">Qui ut caperet regnum uincere non meruit.</TextUnit>
    <TextUnit id="1530" loc="2.81.7">Protinus ad magni perductus limen honoris</TextUnit>
    <TextUnit id="1531" loc="2.81.8">Exul caelorum ciuibus inseritur.</TextUnit>
    <TextUnit id="1532" loc="2.81.9">Post geminas sanctis construxit mundior aedes.</TextUnit>
    <TextUnit id="1533" loc="2.81.10">Lumine quas clauso iussit habere diem.</TextUnit>
    <TextUnit id="1534" loc="2.82.1">Suffusus minio per que optima facta rubescens</TextUnit>
    <TextUnit id="1535" loc="2.82.2">Virginei uultus Glycerius sequitur.</TextUnit>
    <TextUnit id="1536" loc="2.82.3">Puram sanguineo maculat dum rore figuram,</TextUnit>
    <TextUnit id="1537" loc="2.82.4">Picta genas facies simpliciter placuit.</TextUnit>
    <TextUnit id="1538" loc="2.82.5">Candentem crocea gestans aspargine frontem,</TextUnit>
    <TextUnit id="1539" loc="2.82.6">Laeta uerecundis tinxerat ora notis.</TextUnit>
    <TextUnit id="1540" loc="2.82.7">Indeptus sceptrum, tribuit quod testis imago,</TextUnit>
    <TextUnit id="1541" loc="2.82.8">Purpura quem mentis prodidit imperio,</TextUnit>
    <TextUnit id="1542" loc="2.82.9">Hinc abiit: populus paruo uix tempore felix,</TextUnit>
    <TextUnit id="1543" loc="2.82.10">Sed rursus magni missus ad obsequium.</TextUnit>
    <TextUnit id="1544" loc="2.83.1">Lazarus ut diri premeret pede culmina mundi,</TextUnit>
    <TextUnit id="1545" loc="2.83.2">Vocibus adcitus trux uenit in medium,</TextUnit>
    <TextUnit id="1546" loc="2.83.3">Quem frons laeta parum uitiis depinxerat hostem,</TextUnit>
    <TextUnit id="1547" loc="2.83.4">Mulcantem culpas luminibus tacitis.</TextUnit>
    <TextUnit id="1548" loc="2.83.5">Respiciens lapsus detersit nubila uitae:</TextUnit>
    <TextUnit id="1549" loc="2.83.6">Curam saepe dedit uulneris obsequio.</TextUnit>
    <TextUnit id="1550" loc="2.83.7">Non latuit tectis facinus qui gessit in antris:</TextUnit>
    <TextUnit id="1551" loc="2.83.8">Absens criminibus tortor ubique fuit.</TextUnit>
    <TextUnit id="1552" loc="2.83.9">Innocuis placida uernabat luce serenus,</TextUnit>
    <TextUnit id="1553" loc="2.83.10">Ceu speculum noxis iniciens faciem.</TextUnit>
    <TextUnit id="1554" loc="2.84.1">Eusebius Ligurum successit finibus hospes,</TextUnit>
    <TextUnit id="1555" loc="2.84.2">Ignotae tractus plebis amicitia.</TextUnit>
    <TextUnit id="1556" loc="2.84.3">Graius erat, socio Titan quos respicit ortu,</TextUnit>
    <TextUnit id="1557" loc="2.84.4">Flammigero limphas uertice decutiens.</TextUnit>
    <TextUnit id="1558" loc="2.84.5">Mitis conpositus largus pius integer audax,</TextUnit>
    <TextUnit id="1559" loc="2.84.6">Crederet ut damnum non dare perpetuum.</TextUnit>
    <TextUnit id="1560" loc="2.84.7">Fleuit pauperiem miserans, adrisit habenti,</TextUnit>
    <TextUnit id="1561" loc="2.84.8">Gaudia cum cunctis tristitiam que gerens:</TextUnit>
    <TextUnit id="1562" loc="2.84.9">Hunc index operis locuturo nuntiat orbi</TextUnit>
    <TextUnit id="1563" loc="2.84.10">Fama uirum, gentes de statione trahens.</TextUnit>
    <TextUnit id="1564" loc="2.85.1">Ecclesiae postquam parta est tibi sella, Geronti,</TextUnit>
    <TextUnit id="1565" loc="2.85.2">Funera decessor non timuit moriens.</TextUnit>
    <TextUnit id="1566" loc="2.85.3">Te reparante redit, patitur sors pallida letum,</TextUnit>
    <TextUnit id="1567" loc="2.85.4">Viuit post obitum discipuli pretio.</TextUnit>
    <TextUnit id="1568" loc="2.85.5">Agricolis iunctus coluisti germina uitae</TextUnit>
    <TextUnit id="1569" loc="2.85.6">Nec serpens lolium pabula laeta tulit.</TextUnit>
    <TextUnit id="1570" loc="2.85.7">Qui dedit in medium quem lex iubet optima uictum</TextUnit>
    <TextUnit id="1571" loc="2.85.8">Emit terrenis fructibus ille polum.</TextUnit>
    <TextUnit id="1572" loc="2.85.9">Errorem mentis pressisti lege laborum:</TextUnit>
    <TextUnit id="1573" loc="2.85.10">Otia non passus uirtutibus ueheris.</TextUnit>
    <TextUnit id="1574" loc="2.86.1">Exere quae posuit mens nomina certa, Benigne,</TextUnit>
    <TextUnit id="1575" loc="2.86.2">Quem quisquis uocitat testis erit meriti.</TextUnit>
    <TextUnit id="1576" loc="2.86.3">Cana fides hominem dum narrat, detegit actus,</TextUnit>
    <TextUnit id="1577" loc="2.86.4">Nil loquitur casu pignoris adtonitus.</TextUnit>
    <TextUnit id="1578" loc="2.86.5">Praescia uenturi non errant uota parentum,</TextUnit>
    <TextUnit id="1579" loc="2.86.6">In uerum uertunt blanditias subolum.</TextUnit>
    <TextUnit id="1580" loc="2.86.7">Ante patres censens sedit plaudente senatu,</TextUnit>
    <TextUnit id="1581" loc="2.86.8">Praelatum sanctis extulit ille caput.</TextUnit>
    <TextUnit id="1582" loc="2.86.9">Pollice sed diro ceu flos succisus aratro est:</TextUnit>
    <TextUnit id="1583" loc="2.86.10">Spes decus et genius de foribus cecidit.</TextUnit>
    <TextUnit id="1584" loc="2.87.1">Qui uicit trabeas solium cinctum que Gabinum,</TextUnit>
    <TextUnit id="1585" loc="2.87.2">Consulibus praestans ecce Senator adest,</TextUnit>
    <TextUnit id="1586" loc="2.87.3">Ingenium uelox, sermonis cura rotundi,</TextUnit>
    <TextUnit id="1587" loc="2.87.4">Virtutum pretium, forma pudicitiae,</TextUnit>
    <TextUnit id="1588" loc="2.87.5">Abdita librorum, mysteria clausa prophetae</TextUnit>
    <TextUnit id="1589" loc="2.87.6">Qui dedit in lucem schemate quo uoluit.</TextUnit>
    <TextUnit id="1590" loc="2.87.7">Orbis ad extremi missus secreta uerendis</TextUnit>
    <TextUnit id="1591" loc="2.87.8">Curauit studiis quod fuerat lacerum.</TextUnit>
    <TextUnit id="1592" loc="2.87.9">Tunc oriens uictum peregrino lumine fassus,</TextUnit>
    <TextUnit id="1593" loc="2.87.10">Haesit ad aspectum lampadis alterius.</TextUnit>
    <TextUnit id="1594" loc="2.88.1">Tu lux certa tuis, spes tu fidissima rerum,</TextUnit>
    <TextUnit id="1595" loc="2.88.2">Vatis apostolici tu, Theodore, uigor,</TextUnit>
    <TextUnit id="1596" loc="2.88.3">Virtutum cumulus, substantia lucida ueri,</TextUnit>
    <TextUnit id="1597" loc="2.88.4">Monstrat aceruatis quem labor in studiis:</TextUnit>
    <TextUnit id="1598" loc="2.88.5">Praescius accinctus fortis tranquillus amicus</TextUnit>
    <TextUnit id="1599" loc="2.88.6">Conpositus simplex, tu bonus et sapiens,</TextUnit>
    <TextUnit id="1600" loc="2.88.7">Fatidicus: semper tibi conscia corda futuri:</TextUnit>
    <TextUnit id="1601" loc="2.88.8">Deprensum fluxit te reserante malum:</TextUnit>
    <TextUnit id="1602" loc="2.88.9">Quem timuere feri calcantes culmina mundi,</TextUnit>
    <TextUnit id="1603" loc="2.88.10">Dilexit spernens dura supercilii.</TextUnit>
    <TextUnit id="1604" loc="2.89.1">Restat quem longo seruet rex inclitus aeuo.</TextUnit>
    <TextUnit id="1605" loc="2.90.1">Imperii custos, uocali pollice cordas</TextUnit>
    <TextUnit id="1606" loc="2.90.2">Per numeros animans, tibi fila loquentia carmen</TextUnit>
    <TextUnit id="1607" loc="2.90.3">Verberibus plectri, doctor, seruire coegi.</TextUnit>
    <TextUnit id="1608" loc="2.90.4">Cyrrha potens Phoebo, laticis pia turba sereni</TextUnit>
    <TextUnit id="1609" loc="2.90.5">Tu mihi semper eris, qui pectora clausa remotis</TextUnit>
    <TextUnit id="1610" loc="2.90.6">Inseris officiis et dextro numine conples.</TextUnit>
    <TextUnit id="1611" loc="2.90.7">Deprecor, exactam fauturus suscipe uocem,</TextUnit>
    <TextUnit id="1612" loc="2.90.8">Extortis pretium donans te iudice dictis.</TextUnit>
    <TextUnit id="1613" loc="2.91.1">Visceribus lapidum permixta lege coactis</TextUnit>
    <TextUnit id="1614" loc="2.91.2">Naturam faciunt artificum studia.</TextUnit>
    <TextUnit id="1615" loc="2.91.3">In solidum fractis riguerunt marmora membris,</TextUnit>
    <TextUnit id="1616" loc="2.91.4">Partibus in crustam colligitur genius.</TextUnit>
    <TextUnit id="1617" loc="2.91.5">Vnam de uariis speciem conponere frustis</TextUnit>
    <TextUnit id="1618" loc="2.91.6">Qui potuit saxum duxit in obsequium.</TextUnit>
    <TextUnit id="1619" loc="2.92.1">Diuitibus pretium est Ennodi forma metallis.</TextUnit>
    <TextUnit id="1620" loc="2.93.1">Parturit unda sitim, quam splendens conca ministrat.</TextUnit>
    <TextUnit id="1621" loc="2.94.1">Belliger algenti sonipes nutrite sub axe,</TextUnit>
    <TextUnit id="1622" loc="2.94.2">Per Tanais medium pectora sicca ferens,</TextUnit>
    <TextUnit id="1623" loc="2.94.3">Cana pruinosis mandentem gramina lustris,</TextUnit>
    <TextUnit id="1624" loc="2.94.4">Virtus lege poli quem sibi percoluit,</TextUnit>
    <TextUnit id="1625" loc="2.94.5">Post domitas gentes, post flumina tanta cruoris,</TextUnit>
    <TextUnit id="1626" loc="2.94.6">Alter te dominus, sed manet ipse labor.</TextUnit>
    <TextUnit id="1627" loc="2.94.7">Linque precor lituum, cantus passure beatos:</TextUnit>
    <TextUnit id="1628" loc="2.94.8">Captiuus pacis mitteris obsequiis.</TextUnit>
    <TextUnit id="1629" loc="2.94.9">Nil tibi cum bellis: commendant bucina letum:</TextUnit>
    <TextUnit id="1630" loc="2.94.10">Quid iuuat expertas semper amare neces?</TextUnit>
    <TextUnit id="1631" loc="2.95.1">Nomine proposito meritis certamine Victor,</TextUnit>
    <TextUnit id="1632" loc="2.95.2">Despicis oppressas maculato semine terras.</TextUnit>
    <TextUnit id="1633" loc="2.95.3">Tu carnis uitiis possessor corporis expers,</TextUnit>
    <TextUnit id="1634" loc="2.95.4">Lubrica subiectis domuisti saecula membris,</TextUnit>
    <TextUnit id="1635" loc="2.95.5">Tranquillus patiens corrector prouidus acer.</TextUnit>
    <TextUnit id="1636" loc="2.95.6">Hic reddens tumulis cineres, ad celsa uocatus</TextUnit>
    <TextUnit id="1637" loc="2.95.7">Spiritus aetheria congaudet lucidus arce.</TextUnit>
    <TextUnit id="1638" loc="2.95.8">Busta supercilio miseratus cernit Olympi,</TextUnit>
    <TextUnit id="1639" loc="2.95.9">Vnde triumphati respectans funera mundi,</TextUnit>
    <TextUnit id="1640" loc="2.95.10">Cassibus exutis concedes praemia membris.</TextUnit>
    <TextUnit id="1641" loc="2.96.1">Index naturae studium tibi non uenit ullum,</TextUnit>
    <TextUnit id="1642" loc="2.96.2">Littera nulla colit brutae commercia linguae:</TextUnit>
    <TextUnit id="1643" loc="2.96.3">Numquam discipulus, ualeas dic unde magister?</TextUnit>
    <TextUnit id="1644" loc="2.97.1">Algidus in uiuo moritur dum corpore sanguis,</TextUnit>
    <TextUnit id="1645" loc="2.97.2">Annorum glacies cum siccat pabula uuluae,</TextUnit>
    <TextUnit id="1646" loc="2.97.3">Seminis et custos refugit cruor utilis inguen,</TextUnit>
    <TextUnit id="1647" loc="2.97.4">Marcida cur iuueni sociaris, Galla, marito?</TextUnit>
    <TextUnit id="1648" loc="2.97.5">Pignoris in thalamis periet fiducia iuncto.</TextUnit>
    <TextUnit id="1649" loc="2.97.6">Nam subolem laxis mendacem uiuere rugis</TextUnit>
    <TextUnit id="1650" loc="2.97.7">Insimulans, epulis das prolem feta cloacae.</TextUnit>
    <TextUnit id="1651" loc="2.97.8">Adtulit hoc uenter, quod coniunx iungat ad ora.</TextUnit>
    <TextUnit id="1652" loc="2.98.1">Nil fallit simulans: quod finxit dextera uerum est.</TextUnit>
    <TextUnit id="1653" loc="2.98.2">Inmobilis stantem fugitat lepus arte molossum,</TextUnit>
    <TextUnit id="1654" loc="2.98.3">Insertus rabidis ridet furor aureus ursis,</TextUnit>
    <TextUnit id="1655" loc="2.98.4">Gestandus manibus saeuit leo blandior ira.</TextUnit>
    <TextUnit id="1656" loc="2.98.5">Cognoscit dominam genius famulante metallo.</TextUnit>
    <TextUnit id="1657" loc="2.98.6">Mitigat illa feras, dum plebem pascit egentum.</TextUnit>
    <TextUnit id="1658" loc="2.99.1">Aspicis Albinum titulos post busta dedisse,</TextUnit>
    <TextUnit id="1659" loc="2.99.2">Funera qui meritis uiuacibus iugulat.</TextUnit>
    <TextUnit id="1660" loc="2.99.3">Inclite, cui, princeps, dum subdis iura magistri,</TextUnit>
    <TextUnit id="1661" loc="2.99.4">Vere sepulturae contigit ille locus.</TextUnit>
    <TextUnit id="1662" loc="2.100.1">Creticus hic sollers quidam uocitatur homullus,</TextUnit>
    <TextUnit id="1663" loc="2.100.2">Naribus argutus, gressu celer, ore timendus,</TextUnit>
    <TextUnit id="1664" loc="2.100.3">Inpauidus presso signans uestigia rostro:</TextUnit>
    <TextUnit id="1665" loc="2.100.4">Quo ceruus capreae lepores lupus ursa uagatur,</TextUnit>
    <TextUnit id="1666" loc="2.100.5">Inuenit, et tepido capitur fera prouida lecto.</TextUnit>
    <TextUnit id="1667" loc="2.100.6">Luditur agnellae post proelia tanta uolatu:</TextUnit>
    <TextUnit id="1668" loc="2.100.7">Molle pecus uolucrem praeuertit fraude molossum.</TextUnit>
    <TextUnit id="1669" loc="2.101.1">Tot Iouis inlecebras, tot crimina uiua figuris</TextUnit>
    <TextUnit id="1670" loc="2.101.2">Dum bene depingit, uitiosa est dextera fabri.</TextUnit>
    <TextUnit id="1671" loc="2.101.3">Argenti pretium est facinus retinere uetustum,</TextUnit>
    <TextUnit id="1672" loc="2.101.4">Ne purum superet, quod furtis Iuppiter egit.</TextUnit>
    <TextUnit id="1673" loc="2.101.5">Nil licet aetati, scelerum monumenta resurgunt,</TextUnit>
    <TextUnit id="1674" loc="2.101.6">Admonet exemplis qui culpas format auitas.</TextUnit>
    <TextUnit id="1675" loc="2.102.1">Si tantas facies tunc sumpsit diuus adulter,</TextUnit>
    <TextUnit id="1676" loc="2.102.2">Se primum falsis lusit imaginibus:</TextUnit>
    <TextUnit id="1677" loc="2.102.3">Quid non mentito uiolasset corpore numen,</TextUnit>
    <TextUnit id="1678" loc="2.102.4">Cuius forma suo gaudet adulterio?</TextUnit>
    <TextUnit id="1679" loc="2.103.1">Laesa Venus non est: naturae uincula constant:</TextUnit>
    <TextUnit id="1680" loc="2.103.2">Bucula Daedalei cessat mentita laboris.</TextUnit>
    <TextUnit id="1681" loc="2.103.3">Ingenio uiuens nil mugit uacca biformis,</TextUnit>
    <TextUnit id="1682" loc="2.103.4">Ficta que nec uerum coitum dant ligna iuuencae.</TextUnit>
    <TextUnit id="1683" loc="2.103.5">Ecce iterum tauro mulier summittitur uxor:</TextUnit>
    <TextUnit id="1684" loc="2.103.6">Humanas pecudum suspirant pectora flammas.</TextUnit>
    <TextUnit id="1685" loc="2.103.7">Vasta iugum ceruix rursus capit aerea colli:</TextUnit>
    <TextUnit id="1686" loc="2.103.8">Qualiter adstricto sudauit marcida loro!</TextUnit>
    <TextUnit id="1687" loc="2.104.1">Forma caput facies Deuteri cuncta magister,</TextUnit>
    <TextUnit id="1688" loc="2.104.2">Innumeris doctor dotibus ille cluit.</TextUnit>
    <TextUnit id="1689" loc="2.104.3">Excuset linguam genius perfectus ubique:</TextUnit>
    <TextUnit id="1690" loc="2.104.4">Quod fari nescit, displicet inde malis.</TextUnit>
    <TextUnit id="1691" loc="2.104.5">Grammaticam iactant artem nescire magistrum:</TextUnit>
    <TextUnit id="1692" loc="2.104.6">Hoc melius simplex moribus instituit.</TextUnit>
    <TextUnit id="1693" loc="2.104.7">Oratoris opus lapidosa que culmina Tulli</TextUnit>
    <TextUnit id="1694" loc="2.104.8">Non tetigit: celsum rhetora nullus amat.</TextUnit>
    <TextUnit id="1695" loc="2.104.9">Discipulis satis est uultus taciti que uerenda</TextUnit>
    <TextUnit id="1696" loc="2.104.10">Caluities: Phoebae lumina plena uident.</TextUnit>
    <TextUnit id="1697" loc="2.105.1">Iure colis proprium natalem, pulcher Arator.</TextUnit>
    <TextUnit id="1698" loc="2.105.2">Qui si non coleres, numquid arator eras?</TextUnit>
    <TextUnit id="1699" loc="2.106.1">Tot rebus fallax quid garris, pica biformis,</TextUnit>
    <TextUnit id="1700" loc="2.106.2">Semiuir et tremulo qui uexas turpia lumbo?</TextUnit>
    <TextUnit id="1701" loc="2.106.3">Quod tibi propositum, qui sexus constitit umquam?</TextUnit>
    <TextUnit id="1702" loc="2.106.4">Quid non mentiris, uir femina, sancte profane?</TextUnit>
    <TextUnit id="1703" loc="2.107.1">Lucidum tinxit maculante fuco</TextUnit>
    <TextUnit id="1704" loc="2.107.2">Quisquis affectum, ferat inde linguam</TextUnit>
    <TextUnit id="1705" loc="2.107.3">Iudicis Christi facibus perustam,</TextUnit>
    <TextUnit id="1706" loc="2.107.4">Ore sepultus.</TextUnit>
    <TextUnit id="1707" loc="2.107.5">Scindit urguens foedus omne fraude uiuax perpeti,</TextUnit>
    <TextUnit id="1708" loc="2.107.6">Aegre portans quicquid ordo flagitat serenior.</TextUnit>
    <TextUnit id="1709" loc="2.107.7">Linque, quaeso amice, mores plebe dignos ultima,</TextUnit>
    <TextUnit id="1710" loc="2.107.8">Sanguinis callem secutus serua quod depectus es.</TextUnit>
    <TextUnit id="1711" loc="2.108.1">Vincula soluit amor, quae quondam nexuit alter:</TextUnit>
    <TextUnit id="1712" loc="2.108.2">Non nisi per legem cedit lex prisca sequentem.</TextUnit>
    <TextUnit id="1713" loc="2.109.1">Numquam frugiferis per saecula longa thyrambis</TextUnit>
    <TextUnit id="1714" loc="2.109.2">In me fluxerunt commoda Castalii.</TextUnit>
    <TextUnit id="1715" loc="2.109.3">Tristia ieiunis pangentem carmina labris,</TextUnit>
    <TextUnit id="1716" loc="2.109.4">Spes noua, quid stimulas, gurgitis Aonii?</TextUnit>
    <TextUnit id="1717" loc="2.109.5">Sed si mutato Parcarum stamine gaudes,</TextUnit>
    <TextUnit id="1718" loc="2.109.6">Exhibe cornipedem nunc, Pegasea, mihi,</TextUnit>
    <TextUnit id="1719" loc="2.109.7">Qui ferat aligerum per gramina roscida corpus</TextUnit>
    <TextUnit id="1720" loc="2.109.8">Nec teneras flectat uestigiis segetes,</TextUnit>
    <TextUnit id="1721" loc="2.109.9">Sublimem ualidum formosum passibus aptum:</TextUnit>
    <TextUnit id="1722" loc="2.109.10">Qui si contingat, mox mihi, Musa, places.</TextUnit>
    <TextUnit id="1723" loc="2.109.11">Mitteris ad largum locupletem poscere parua:</TextUnit>
    <TextUnit id="1724" loc="2.109.12">Ni gaudens redeas, dic mihi, Musa, uale.</TextUnit>
    <TextUnit id="1725" loc="2.110.1">Pontificis castrum spes est fidissima uitae.</TextUnit>
    <TextUnit id="1726" loc="2.110.2">Cui tutor sanctus, quae nocitura petant?</TextUnit>
    <TextUnit id="1727" loc="2.110.3">Hic clipeus scutum est: procul hinc, Bellona, recede.</TextUnit>
    <TextUnit id="1728" loc="2.110.4">Quod meritis constat, proelia nulla grauant.</TextUnit>
    <TextUnit id="1729" loc="2.110.5">Conditor hic muros solidat, munimina factor.</TextUnit>
    <TextUnit id="1730" loc="2.110.6">Nil metuat quisquis huc properat metuens.</TextUnit>
    <TextUnit id="1731" loc="2.111.1">Dextera bellipotens uulgatis plena triumphis,</TextUnit>
    <TextUnit id="1732" loc="2.111.2">Qua cecidit quicquid fugit ab obsequio,</TextUnit>
    <TextUnit id="1733" loc="2.111.3">Disperso celsam solidas quae sanguine famam,</TextUnit>
    <TextUnit id="1734" loc="2.111.4">Cui peperit laudem mitis et arma tenens,</TextUnit>
    <TextUnit id="1735" loc="2.111.5">Postquam praelargo rubuisti scammate campi,</TextUnit>
    <TextUnit id="1736" loc="2.111.6">Arua colis pingens germine purpureo.</TextUnit>
    <TextUnit id="1737" loc="2.111.7">Virgultis proprio dispensas murice poma,</TextUnit>
    <TextUnit id="1738" loc="2.111.8">Das plantis fructum nobilitate tua.</TextUnit>
    <TextUnit id="1739" loc="2.111.9">Vilior en cespes iactat se diuite ramo,</TextUnit>
    <TextUnit id="1740" loc="2.111.10">Dum ligni morsus semina clara fouet.</TextUnit>
    <TextUnit id="1741" loc="2.111.11">Demessus ferro floret tibi surculus alter:</TextUnit>
    <TextUnit id="1742" loc="2.111.12">Nuda maritatis dos nitet arboribus.</TextUnit>
    <TextUnit id="1743" loc="2.111.13">Gramina cultorem praenoscunt, muta locuntur:</TextUnit>
    <TextUnit id="1744" loc="2.111.14">Quod tetigit princeps uer habet in glacie.</TextUnit>
    <TextUnit id="1745" loc="2.111.15">Gestit terra potens, monstrat cui creuerit arbor:</TextUnit>
    <TextUnit id="1746" loc="2.111.16">Fetibus et genio panditur hic dominus.</TextUnit>
    <TextUnit id="1747" loc="2.111.17">Peruigil Hesperidum quae seruas iugera serpens,</TextUnit>
    <TextUnit id="1748" loc="2.111.18">Aurea ieiunis munera das epulis.</TextUnit>
    <TextUnit id="1749" loc="2.111.19">Quis siluae subolem carpat custode ueneno?</TextUnit>
    <TextUnit id="1750" loc="2.111.20">Morte nemus tutum, credite, nullus adit.</TextUnit>
    <TextUnit id="1751" loc="2.111.21">Hic commune facis, pietas, quod sola parasti.</TextUnit>
    <TextUnit id="1752" loc="2.111.22">Visceribus plenis nescit obire fames.</TextUnit>
    <TextUnit id="1753" loc="2.112.1">Orbe pereffosso fluuidum de lumine uulnus</TextUnit>
    <TextUnit id="1754" loc="2.112.2">Pestifer ostentans ora sepulta geris.</TextUnit>
    <TextUnit id="1755" loc="2.112.3">Caeca per innumeros facies portatur amicos:</TextUnit>
    <TextUnit id="1756" loc="2.112.4">Qui te conspiciunt iure dolent oculis.</TextUnit>
    <TextUnit id="1757" loc="2.112.5">Ebria marcenti locupletas flumine menta,</TextUnit>
    <TextUnit id="1758" loc="2.112.6">Circumfers crasso sordida labra fimo.</TextUnit>
    <TextUnit id="1759" loc="2.112.7">Oscula nulla petas, madidam suspende mephitim:</TextUnit>
    <TextUnit id="1760" loc="2.112.8">Te propter cupiam perdere quod uideo.</TextUnit>
    <TextUnit id="1761" loc="2.112.9">Quis putet ex oculis flammas coalescere turpes?</TextUnit>
    <TextUnit id="1762" loc="2.112.10">Nil uidet, et rectum seruat iter scelerum.</TextUnit>
    <TextUnit id="1763" loc="2.113.1">Fixior annoso sonipes moderamine noster</TextUnit>
    <TextUnit id="1764" loc="2.113.2">Nunc iuuenem blando sustinet obsequio.</TextUnit>
    <TextUnit id="1765" loc="2.113.3">Mollia grandaeuus summittit terga sedenti:</TextUnit>
    <TextUnit id="1766" loc="2.113.4">Aetas constantem gressibus esse facit.</TextUnit>
    <TextUnit id="1767" loc="2.114.1">Quae capiunt mundum iunxit mens docta flagello,</TextUnit>
    <TextUnit id="1768" loc="2.114.2">Exornans censu nobilitante plagas.</TextUnit>
    <TextUnit id="1769" loc="2.115.1">Argenti atque auri uapulat quicumque metallis,</TextUnit>
    <TextUnit id="1770" loc="2.115.2">Gaudia cum fletu miscet auara suo.</TextUnit>
    <TextUnit id="1771" loc="2.116.1">Dentibus argenti fuluum concluditur aurum:</TextUnit>
    <TextUnit id="1772" loc="2.116.2">Contemnat nullus uerbera pulcra pati.</TextUnit>
    <TextUnit id="1773" loc="2.117.1">Sanguine mente opibus facie uirtute pudore,</TextUnit>
    <TextUnit id="1774" loc="2.117.2">Optatur qualis femina, sola fui.</TextUnit>
    <TextUnit id="1775" loc="2.117.3">Hoc tantum mundi quod lex est corpore gessi,</TextUnit>
    <TextUnit id="1776" loc="2.117.4">Exornans casta prole pudicitiam:</TextUnit>
    <TextUnit id="1777" loc="2.117.5">Quae uictrix fortem tenui per blanda maritum,</TextUnit>
    <TextUnit id="1778" loc="2.117.6">Melle meo uertens iura, Seuere, tua.</TextUnit>
    <TextUnit id="1779" loc="2.117.7">Quos genui, celsa coniunctos stirpe reliqui.</TextUnit>
    <TextUnit id="1780" loc="2.117.8">Quod uotum est sanctis, coniuge praemorior.</TextUnit>
    <TextUnit id="1781" loc="2.117.9">Nil mihi decessit, maneo post busta superstes:</TextUnit>
    <TextUnit id="1782" loc="2.117.10">Felices numquam mors nocitura petit.</TextUnit>
    <TextUnit id="1783" loc="2.117.11">Et nomen dulce est, de factis Mellisa dicor.</TextUnit>
    <TextUnit id="1784" loc="2.117.12">Moribus hoc fluxit iure datum propriis.</TextUnit>
    <TextUnit id="1785" loc="2.118.1">In tantum prisci defluxit fama Maronis,</TextUnit>
    <TextUnit id="1786" loc="2.118.2">Vt te Virgilium saecula nostra darent.</TextUnit>
    <TextUnit id="1787" loc="2.119.1">Si fatuo dabitur tam sanctum nomen homullo,</TextUnit>
    <TextUnit id="1788" loc="2.119.2">Gloria maiorum curret in obprobrium.</TextUnit>
    <TextUnit id="1789" loc="2.120.1">Captiuo stultus congaudet stemmate uatis.</TextUnit>
    <TextUnit id="1790" loc="2.120.2">Non est Virgilius, dicitur iste tamen.</TextUnit>
    <TextUnit id="1791" loc="2.121.1">Externo quotiens uocitaris nomine, demens,</TextUnit>
    <TextUnit id="1792" loc="2.121.2">Si tibi sunt sensus, prospice ne uenias.</TextUnit>
    <TextUnit id="1793" loc="2.122.1">Cur te Virgilium mentiris, pessime, nostrum?</TextUnit>
    <TextUnit id="1794" loc="2.122.2">Non potes esse Maro, sed potes esse moro.</TextUnit>
    <TextUnit id="1795" loc="2.123.1">Iste callis est, supernam qui parat potentiam,</TextUnit>
    <TextUnit id="1796" loc="2.123.2">Lux pudoris, esca mentis, fax medela claritas.</TextUnit>
    <TextUnit id="1797" loc="2.123.3">Mundi faece qui fucantur hunc tenere nesciunt.</TextUnit>
    <TextUnit id="1798" loc="2.123.4">Liber extat, hoc quicumque colla loro uinxerit.</TextUnit>
    <TextUnit id="1799" loc="2.123.5">Sanguinis uenam nitentis comit iste sarculus.</TextUnit>
    <TextUnit id="1800" loc="2.124.1">Hic uolucrem Rhodani torrentis respice natam</TextUnit>
    <TextUnit id="1801" loc="2.124.2">Sermonum frenis subdere colla tuis.</TextUnit>
    <TextUnit id="1802" loc="2.124.3">Iussa uolat uerbis et uerbis iussa quiescit,</TextUnit>
    <TextUnit id="1803" loc="2.124.4">Cuius captiuum est auribus arbitrium.</TextUnit>
    <TextUnit id="1804" loc="2.124.5">Vincula sentiret, ni uocis stricta lupatis</TextUnit>
    <TextUnit id="1805" loc="2.124.6">Perderet auditu luxuriam generis.</TextUnit>
    <TextUnit id="1806" loc="2.124.7">Cum stimulos clamor mentitur, clamor habenas,</TextUnit>
    <TextUnit id="1807" loc="2.124.8">Obsequium linguae libera membra ferunt.</TextUnit>
    <TextUnit id="1808" loc="2.124.9">Non opus est loris, sed nexus certa loquendi</TextUnit>
    <TextUnit id="1809" loc="2.124.10">Dura catenati rostra ligat pecudis.</TextUnit>
    <TextUnit id="1810" loc="2.125.1">Visceribus propriis externos fundere partus</TextUnit>
    <TextUnit id="1811" loc="2.125.2">Cogitur et generis subolem lactare ferini,</TextUnit>
    <TextUnit id="1812" loc="2.125.3">Iurgia naturae magno distantia calle.</TextUnit>
    <TextUnit id="1813" loc="2.126.1">Edidit ignotum genetrix male conscia partum,</TextUnit>
    <TextUnit id="1814" loc="2.126.2">Naturae fraudes, nobiliore dolo.</TextUnit>
    <TextUnit id="1815" loc="2.127.1">Discrimen generis iunxerunt foedera partus:</TextUnit>
    <TextUnit id="1816" loc="2.127.2">Ingenii stirpes permixta lege coacti.</TextUnit>
    <TextUnit id="1817" loc="2.127b.1">Hic mulus geminum pecus est, sed corpore simplex.</TextUnit>
    <TextUnit id="1818" loc="2.128.1">Astrorum populus necdum de lumine solis</TextUnit>
    <TextUnit id="1819" loc="2.128.2">Perdiderat lucem, gremio sed noctis adultae</TextUnit>
    <TextUnit id="1820" loc="2.128.3">Fundebat rutilos madefacto aspargine crines:</TextUnit>
    <TextUnit id="1821" loc="2.128.4">Cynthia per croceas fulgebat lactea bigas,</TextUnit>
    <TextUnit id="1822" loc="2.128.5">Rescindens quicquid descripserat orbita fratris:</TextUnit>
    <TextUnit id="1823" loc="2.128.6">Vernabat tacitus splendor de munere noctis,</TextUnit>
    <TextUnit id="1824" loc="2.128.7">Torrida frigoribus confringens tempora Cancri:</TextUnit>
    <TextUnit id="1825" loc="2.128.8">Cum me curarum cupientem spernere fasces,</TextUnit>
    <TextUnit id="1826" loc="2.128.9">Ruris amoenati facies depicta uocauit.</TextUnit>
    <TextUnit id="1827" loc="2.128.10">Cornipedem scandi, qualem uix Cyllarus aequat,</TextUnit>
    <TextUnit id="1828" loc="2.128.11">Mollibus aetherias qui uincit cursibus auras,</TextUnit>
    <TextUnit id="1829" loc="2.128.12">Inmobilis currit cuius per deuia sessor,</TextUnit>
    <TextUnit id="1830" loc="2.128.13">In statione uolans pedibus constanter adactis.</TextUnit>
    <TextUnit id="1831" loc="2.129.1">Quam uaga constantem retinent haec tecta decorem!</TextUnit>
    <TextUnit id="1832" loc="2.129.2">Mittitur a domina quicquid habent pretii.</TextUnit>
    <TextUnit id="1833" loc="2.129.3">Nam rutilat fuluum Violae de luce metallum:</TextUnit>
    <TextUnit id="1834" loc="2.129.4">Possessor radios spargit ubique suos.</TextUnit>
    <TextUnit id="1835" loc="2.130.1">Obruit haec tumulos, uiuit post funera factis,</TextUnit>
    <TextUnit id="1836" loc="2.130.2">Quae mortale nihil moribus inseruit.</TextUnit>
    <TextUnit id="1837" loc="2.130.3">Euphemia tuos tellus conplectitur artus,</TextUnit>
    <TextUnit id="1838" loc="2.130.4">Sed mens est niueis quam bene iuncta choris!</TextUnit>
    <TextUnit id="1839" loc="2.130.5">Occidit exitium: sors tunc durissima seruit,</TextUnit>
    <TextUnit id="1840" loc="2.130.6">Cum superat fatum nescia uita mali.</TextUnit>
    <TextUnit id="1841" loc="2.130.7">Haec thalamis fecunda fuit, uiduata pudoris</TextUnit>
    <TextUnit id="1842" loc="2.130.8">Exemplis natam fecit amare deum.</TextUnit>
    <TextUnit id="1843" loc="2.131.1">Vtimur incluso per fraudes ense bacillo:</TextUnit>
    <TextUnit id="1844" loc="2.131.2">Mors ligni tunicis quam bene tecta latet!</TextUnit>
    <TextUnit id="1845" loc="2.131.3">Subsidium portas, quod cunctis terror haberis:</TextUnit>
    <TextUnit id="1846" loc="2.131.4">Pacificum est nobis quod negat obsequium.</TextUnit>
    <TextUnit id="1847" loc="2.132.1">Languescit rigidi te cum substantia ferri,</TextUnit>
    <TextUnit id="1848" loc="2.132.2">Soluitur atque chalybs more fluentis aquae.</TextUnit>
    <TextUnit id="1849" loc="2.132.3">Emollit gladios inbellis dextra Boeti:</TextUnit>
    <TextUnit id="1850" loc="2.132.4">Ensis erat dudum, credite, nunc colus est.</TextUnit>
    <TextUnit id="1851" loc="2.132.5">In thyrsum migrat quod gestas, inprobe, pilum.</TextUnit>
    <TextUnit id="1852" loc="2.132.6">In Venerem constans, linque Mauortis opem.</TextUnit>
    <TextUnit id="1853" loc="2.133.1">Sollicitata leui marcescunt corda uirorum</TextUnit>
    <TextUnit id="1854" loc="2.133.2">Tormento: fas est ludere uirginibus.</TextUnit>
    <TextUnit id="1855" loc="2.133.3">Frangunt Marmaricis elephas quod misit ab aruis,</TextUnit>
    <TextUnit id="1856" loc="2.133.4">Per micas sparsum mox solidatur opus.</TextUnit>
    <TextUnit id="1857" loc="2.133.5">De poena tenerae discunt cum fraude iocari:</TextUnit>
    <TextUnit id="1858" loc="2.133.6">Nam ridere necis munere femineum est.</TextUnit>
    <TextUnit id="1859" loc="2.133.7">Angusta norunt res mille includere capsa,</TextUnit>
    <TextUnit id="1860" loc="2.133.8">Omne ebur hic, mulier, pectoris arca tui est.</TextUnit>
    <TextUnit id="1861" loc="2.134.1">Riparum frenos naturae uincula surgens</TextUnit>
    <TextUnit id="1862" loc="2.134.2">Forte Padus tumido gurgite transierat.</TextUnit>
    <TextUnit id="1863" loc="2.134.3">In spumam fluxas cogens durescere limphas,</TextUnit>
    <TextUnit id="1864" loc="2.134.4">Squamea praeualidis dorsa ferebat aquis.</TextUnit>
    <TextUnit id="1865" loc="2.134.5">Ales ut in tenero fidens tunc constitit orbe,</TextUnit>
    <TextUnit id="1866" loc="2.134.6">Otia dans pinnis, tuta premebat aquas.</TextUnit>
    <TextUnit id="1867" loc="2.134.7">De proprio pelagus calcanti suggerit alnum,</TextUnit>
    <TextUnit id="1868" loc="2.134.8">Humida cum siccam cumbula portat auem.</TextUnit>
    <TextUnit id="1869" loc="2.135.1">Cum perstat grauior, bustum fortuna per iram</TextUnit>
    <TextUnit id="1870" loc="2.135.2">Contulit exuuiis, Maioriane, tuis.</TextUnit>
    <TextUnit id="1871" loc="2.135.3">Pyramidum indignis [ingentes] prospice moles,</TextUnit>
    <TextUnit id="1872" loc="2.135.4">Vilia principibus linque sepulcra piis.</TextUnit>
    <TextUnit id="1873" loc="2.136.1">Cornipedes cuncti, quos gignunt bellica rura</TextUnit>
    <TextUnit id="1874" loc="2.136.2">Quosque cruentatis diluit unda toris,</TextUnit>
    <TextUnit id="1875" loc="2.136.3">Algida qui Tanais domuistis dorsa profundi,</TextUnit>
    <TextUnit id="1876" loc="2.136.4">Quorum praeualidas ungula calcat aquas:</TextUnit>
    <TextUnit id="1877" loc="2.136.5">Ecce Padanus adest sonipes, cui iudice recto</TextUnit>
    <TextUnit id="1878" loc="2.136.6">Cedant Aemonii quos fouet aura poli.</TextUnit>
    <TextUnit id="1879" loc="2.136.7">Ille pruinosis qui mandit gramina lustris,</TextUnit>
    <TextUnit id="1880" loc="2.136.8">Et merito et forma dispar utroque uenit.</TextUnit>
    <TextUnit id="1881" loc="2.136.9">Molliter incedit membris formosus honestis,</TextUnit>
    <TextUnit id="1882" loc="2.136.10">Oblectat uisum dulcis in obsequio.</TextUnit>
    <TextUnit id="1883" loc="2.136.11">Nil iam Phasiacam conlaudet fabula prolem,</TextUnit>
    <TextUnit id="1884" loc="2.136.12">Nec peregrina ferant nomina celsa caput.</TextUnit>
    <TextUnit id="1885" loc="2.137.1">Verus honor uitem tribuit, sed munera uitis</TextUnit>
    <TextUnit id="1886" loc="2.137.2">Ieiuno non dant ligna ministerio.</TextUnit>
    <TextUnit id="1887" loc="2.138.1">Vt sceptrum princeps, sic gestat dextera uitem:</TextUnit>
    <TextUnit id="1888" loc="2.138.2">Vtribus exornet diua corona caput.</TextUnit>
    <TextUnit id="1889" loc="2.139.1">Vitifer hic siccus matrem conplector erilis,</TextUnit>
    <TextUnit id="1890" loc="2.139.2">Vberibus pressis quae mihi uina negat.</TextUnit>
    <TextUnit id="1891" loc="2.140.1">Heu quotiens calidis uites sine fruge labellis</TextUnit>
    <TextUnit id="1892" loc="2.140.2">Inlusit, nudo nomine me refouens!</TextUnit>
    <TextUnit id="1893" loc="2.141.1">Terrarum culpis uitium potator obumbras:</TextUnit>
    <TextUnit id="1894" loc="2.141.2">Ebrius esse nequis uina uomens Ligurum.</TextUnit>
    <TextUnit id="1895" loc="2.141.3">Dum replet madidus feruentia pectora Bacchus,</TextUnit>
    <TextUnit id="1896" loc="2.141.4">Indicunt ualidam pocula nostra sitim.</TextUnit>
    <TextUnit id="1897" loc="2.142.1">Dicendi palmam Victoria tollit amico.</TextUnit>
    <TextUnit id="1898" loc="2.142.2">Transit ad Ambrosium: plus fauet ira deae.</TextUnit>
    <TextUnit id="1899" loc="2.143.1">In Ligurum terris potorem qui uocat errat:</TextUnit>
    <TextUnit id="1900" loc="2.143.2">Numquid uina bibit uina bibens Ligurum?</TextUnit>
    <TextUnit id="1901" loc="2.144.1">Suscipe uersiculos, Ennodi proxime, nostros,</TextUnit>
    <TextUnit id="1902" loc="2.144.2">Vt librum nobis reddere non desinas:</TextUnit>
    <TextUnit id="1903" loc="2.144.3">Ne foedes cultum, dum reddere, Maxime, non uis,</TextUnit>
    <TextUnit id="1904" loc="2.144.4">Quae pridem nobis es quoque pollicitus.</TextUnit>
    <TextUnit id="1905" loc="2.145.1">Si te, Messala, studiis mihi pandere uelles,</TextUnit>
    <TextUnit id="1906" loc="2.145.2">Non deerant libri, quos tibi, dulce, darem.</TextUnit>
    <TextUnit id="1907" loc="2.145.3">Mens iniusta nimis quod spernat tollit amanti,</TextUnit>
    <TextUnit id="1908" loc="2.145.4">Nec gratum est munus quod fugit ingenium.</TextUnit>
    <TextUnit id="1909" loc="2.146.1">Artis grammaticae librum de carmine fracto</TextUnit>
    <TextUnit id="1910" loc="2.146.2">Qui poscit, solidos certat habere pedes.</TextUnit>
    <TextUnit id="1911" loc="2.146.3">O utinam Musis contingant munere nostro</TextUnit>
    <TextUnit id="1912" loc="2.146.4">De te quandoque gaudia certa, puer!</TextUnit>
    <TextUnit id="1913" loc="2.146.5">Vitant loripedem, nisi fallor, pangere uersum</TextUnit>
    <TextUnit id="1914" loc="2.146.6">Vel quos in somnis respiciunt studia.</TextUnit>
    <TextUnit id="1915" loc="2.147.1">Vxor Flasconis cupis dotata Falerni,</TextUnit>
    <TextUnit id="1916" loc="2.147.2">Semper inexhausto pectus repleta Lyaeo,</TextUnit>
    <TextUnit id="1917" loc="2.147.3">Quae Bacchum madidis colui uenerata labellis,</TextUnit>
    <TextUnit id="1918" loc="2.147.4">Turgida ructato permulcens numina musto,</TextUnit>
    <TextUnit id="1919" loc="2.147.5">Concludor sicci bene conscia tegmine busti:</TextUnit>
    <TextUnit id="1920" loc="2.147.6">Est tamen ad superos coniunx mihi nobilis, euoe,</TextUnit>
    <TextUnit id="1921" loc="2.147.7">Pocula quem numquam possint transire beata.</TextUnit>
    <TextUnit id="1922" loc="2.147.8">Quem si fata uirum seruant, tibi uiuimus ambo.</TextUnit>
    <TextUnit id="1923" loc="2.148.1">Funus obit, uirgo quotiens in busta refertur.</TextUnit>
    <TextUnit id="1924" loc="2.148.2">Vnum iter est mortis criminis obsequium.</TextUnit>
    <TextUnit id="1925" loc="2.148.3">Dalmatiae meritis uicta est natura rebellis,</TextUnit>
    <TextUnit id="1926" loc="2.148.4">Degeneri caelum nobilitate tenet.</TextUnit>
    <TextUnit id="1927" loc="2.148.5">Hoc satis est mundum calcasse in corpore mundi,</TextUnit>
    <TextUnit id="1928" loc="2.148.6">De uitio sumptam cedere nil uitiis.</TextUnit>
    <TextUnit id="1929" loc="2.148.7">Stemmatis haec lucem transcendit sole pudoris,</TextUnit>
    <TextUnit id="1930" loc="2.148.8">Mens cum proposito consociata fuit.</TextUnit>
    <TextUnit id="1931" loc="2.149.1">En sine nube pluit sub tectis imbre sereno</TextUnit>
    <TextUnit id="1932" loc="2.149.2">Et caeli facies pura ministrat aquas.</TextUnit>
    <TextUnit id="1933" loc="2.149.3">Proflua marmoribus decurrunt flumina sacris</TextUnit>
    <TextUnit id="1934" loc="2.149.4">Atque iterum rorem parturit ecce lapis.</TextUnit>
    <TextUnit id="1935" loc="2.149.5">Arida nam liquidos effundit pergula fontes,</TextUnit>
    <TextUnit id="1936" loc="2.149.6">Et rursus natis unda superna uenit.</TextUnit>
    <TextUnit id="1937" loc="2.149.7">Sancta per aetherios emanat limpha recessus,</TextUnit>
    <TextUnit id="1938" loc="2.149.8">Eustorgi uatis ducta ministerio.</TextUnit>
    <TextUnit id="1939" loc="2.150.1">Vt ualeant aquilae formatos prodere fetus,</TextUnit>
    <TextUnit id="1940" loc="2.150.2">Vitalis tenerum frangit tepor insitus ouum.</TextUnit>
    <TextUnit id="1941" loc="2.150.3">Tunc pius artatam lacerat pater inpiger aedem,</TextUnit>
    <TextUnit id="1942" loc="2.150.4">Vt pariat rursus studio quos edidit aluo.</TextUnit>
    <TextUnit id="1943" loc="2.150.5">Mox generis testem Phoebum ciet arbiter idem,</TextUnit>
    <TextUnit id="1944" loc="2.150.6">Inuenit internam rimatus lumine lucem.</TextUnit>
    <TextUnit id="1945" loc="2.150.7">Non aliter celso pueros de stemmate cretos</TextUnit>
    <TextUnit id="1946" loc="2.150.8">Doctrinae radiis opponit cura parentis.</TextUnit>
    <TextUnit id="1947" loc="2.150.9">Quam bene flammarum constanter, respice, bella</TextUnit>
    <TextUnit id="1948" loc="2.150.10">Excipiunt teneri, uincentes fulgora uisu.</TextUnit>
    <TextUnit id="1949" loc="2.151.1">Vna domus duplici discreta iungitur aede</TextUnit>
    <TextUnit id="1950" loc="2.151.2">Partitur que suum quod bene nectit opus.</TextUnit>
    <TextUnit id="1951" loc="2.151.3">In geminis simplex radiat pia gloria tectis</TextUnit>
    <TextUnit id="1952" loc="2.151.4">Et de diuisis consociatur honos.</TextUnit>
    <TextUnit id="1953" loc="2.151.5">Ne procul aut ibidem sacros confunderet usus,</TextUnit>
    <TextUnit id="1954" loc="2.151.6">Constanti numerum sors dedit ampla loco.</TextUnit>
  </Text>
</TessDocument>
