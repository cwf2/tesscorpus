<?xml version="1.0" encoding="UTF-8"?>
<TessDocument id="homer.iliad">
  <Metadata>
    <Author>homer</Author>
    <Display>Iliad</Display>
    <Abbr>hom. il.</Abbr>
    <Lang>grc</Lang>
    <Prose>0</Prose>
    <PrintSource>Homer. Homeri Opera in five volumes. Oxford, Oxford University Press. 1920.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus:text:1999.01.0133</DigitalSourceURL>
    <AddedBy/>
    <URI>urn:cts:greekLit:tlg0012.tlg001.perseus-grc1</URI>
  </Metadata>
  <Parts><Part id="1"><Display>Book 1</Display><MaskLower>0</MaskLower><MaskUpper>610</MaskUpper><LocusLower>1.1</LocusLower><LocusUpper>1.611</LocusUpper></Part><Part id="2"><Display>Book 2</Display><MaskLower>611</MaskLower><MaskUpper>1487</MaskUpper><LocusLower>2.1</LocusLower><LocusUpper>2.877</LocusUpper></Part><Part id="3"><Display>Book 3</Display><MaskLower>1488</MaskLower><MaskUpper>1948</MaskUpper><LocusLower>3.1</LocusLower><LocusUpper>3.461</LocusUpper></Part><Part id="4"><Display>Book 4</Display><MaskLower>1949</MaskLower><MaskUpper>2492</MaskUpper><LocusLower>4.1</LocusLower><LocusUpper>4.544</LocusUpper></Part><Part id="5"><Display>Book 5</Display><MaskLower>2493</MaskLower><MaskUpper>3401</MaskUpper><LocusLower>5.1</LocusLower><LocusUpper>5.909</LocusUpper></Part><Part id="6"><Display>Book 6</Display><MaskLower>3402</MaskLower><MaskUpper>3930</MaskUpper><LocusLower>6.1</LocusLower><LocusUpper>6.529</LocusUpper></Part><Part id="7"><Display>Book 7</Display><MaskLower>3931</MaskLower><MaskUpper>4412</MaskUpper><LocusLower>7.1</LocusLower><LocusUpper>7.482</LocusUpper></Part><Part id="8"><Display>Book 8</Display><MaskLower>4413</MaskLower><MaskUpper>4973</MaskUpper><LocusLower>8.1</LocusLower><LocusUpper>8.565</LocusUpper></Part><Part id="9"><Display>Book 9</Display><MaskLower>4974</MaskLower><MaskUpper>5682</MaskUpper><LocusLower>9.1</LocusLower><LocusUpper>9.713</LocusUpper></Part><Part id="10"><Display>Book 10</Display><MaskLower>5683</MaskLower><MaskUpper>6261</MaskUpper><LocusLower>10.1</LocusLower><LocusUpper>10.579</LocusUpper></Part><Part id="11"><Display>Book 11</Display><MaskLower>6262</MaskLower><MaskUpper>7108</MaskUpper><LocusLower>11.1</LocusLower><LocusUpper>11.848</LocusUpper></Part><Part id="12"><Display>Book 12</Display><MaskLower>7109</MaskLower><MaskUpper>7579</MaskUpper><LocusLower>12.1</LocusLower><LocusUpper>12.471</LocusUpper></Part><Part id="13"><Display>Book 13</Display><MaskLower>7580</MaskLower><MaskUpper>8416</MaskUpper><LocusLower>13.1</LocusLower><LocusUpper>13.837</LocusUpper></Part><Part id="14"><Display>Book 14</Display><MaskLower>8417</MaskLower><MaskUpper>8937</MaskUpper><LocusLower>14.1</LocusLower><LocusUpper>14.522</LocusUpper></Part><Part id="15"><Display>Book 15</Display><MaskLower>8938</MaskLower><MaskUpper>9683</MaskUpper><LocusLower>15.1</LocusLower><LocusUpper>15.746</LocusUpper></Part><Part id="16"><Display>Book 16</Display><MaskLower>9684</MaskLower><MaskUpper>10550</MaskUpper><LocusLower>16.1</LocusLower><LocusUpper>16.867</LocusUpper></Part><Part id="17"><Display>Book 17</Display><MaskLower>10551</MaskLower><MaskUpper>11311</MaskUpper><LocusLower>17.1</LocusLower><LocusUpper>17.761</LocusUpper></Part><Part id="18"><Display>Book 18</Display><MaskLower>11312</MaskLower><MaskUpper>11928</MaskUpper><LocusLower>18.1</LocusLower><LocusUpper>18.617</LocusUpper></Part><Part id="19"><Display>Book 19</Display><MaskLower>11929</MaskLower><MaskUpper>12352</MaskUpper><LocusLower>19.1</LocusLower><LocusUpper>19.424</LocusUpper></Part><Part id="20"><Display>Book 20</Display><MaskLower>12353</MaskLower><MaskUpper>12855</MaskUpper><LocusLower>20.1</LocusLower><LocusUpper>20.503</LocusUpper></Part><Part id="21"><Display>Book 21</Display><MaskLower>12856</MaskLower><MaskUpper>13466</MaskUpper><LocusLower>21.1</LocusLower><LocusUpper>21.611</LocusUpper></Part><Part id="22"><Display>Book 22</Display><MaskLower>13467</MaskLower><MaskUpper>13981</MaskUpper><LocusLower>22.1</LocusLower><LocusUpper>22.515</LocusUpper></Part><Part id="23"><Display>Book 23</Display><MaskLower>13982</MaskLower><MaskUpper>14878</MaskUpper><LocusLower>23.1</LocusLower><LocusUpper>23.897</LocusUpper></Part><Part id="24"><Display>Book 24</Display><MaskLower>14879</MaskLower><MaskUpper>15682</MaskUpper><LocusLower>24.1</LocusLower><LocusUpper>24.804</LocusUpper></Part></Parts><Text>
    <TextUnit id="0" loc="1.1">μῆνιν ἄειδε θεὰ Πηληϊάδεω ̓Αχιλῆος</TextUnit>
    <TextUnit id="1" loc="1.2">οὐλομένην, ἣ μυρί' ̓Αχαιοῖς ἄλγε' ἔθηκε,</TextUnit>
    <TextUnit id="2" loc="1.3">πολλὰς δ' ἰφθίμους ψυχὰς ̓́Αϊδι προί̈αψεν</TextUnit>
    <TextUnit id="3" loc="1.4">ἡρώων, αὐτοὺς δὲ ἑλώρια τεῦχε κύνεσσιν</TextUnit>
    <TextUnit id="4" loc="1.5">οἰωνοῖσί τε πᾶσι, Διὸς δ' ἐτελείετο βουλή,</TextUnit>
    <TextUnit id="5" loc="1.6">ἐξ οὗ δὴ τὰ πρῶτα διαστήτην ἐρίσαντε</TextUnit>
    <TextUnit id="6" loc="1.7">̓Ατρεί̈δης τε ἄναξ ἀνδρῶν καὶ δῖος ̓Αχιλλεύς.</TextUnit>
    <TextUnit id="7" loc="1.8">τίς τ' ἄρ σφωε θεῶν ἔριδι ξυνέηκε μάχεσθαι;</TextUnit>
    <TextUnit id="8" loc="1.9">Λητοῦς καὶ Διὸς υἱός: ὃ γὰρ βασιλῆϊ χολωθεὶς</TextUnit>
    <TextUnit id="9" loc="1.10">νοῦσον ἀνὰ στρατὸν ὄρσε κακήν, ὀλέκοντο δὲ λαοί,</TextUnit>
    <TextUnit id="10" loc="1.11">οὕνεκα τὸν Χρύσην ἠτίμασεν ἀρητῆρα</TextUnit>
    <TextUnit id="11" loc="1.12">̓Ατρεί̈δης: ὃ γὰρ ἦλθε θοὰς ἐπὶ νῆας ̓Αχαιῶν</TextUnit>
    <TextUnit id="12" loc="1.13">λυσόμενός τε θύγατρα φέρων τ' ἀπερείσι' ἄποινα,</TextUnit>
    <TextUnit id="13" loc="1.14">στέμματ' ἔχων ἐν χερσὶν ἑκηβόλου ̓Απόλλωνος</TextUnit>
    <TextUnit id="14" loc="1.15">χρυσέῳ ἀνὰ σκήπτρῳ, καὶ λίσσετο πάντας ̓Αχαιούς,</TextUnit>
    <TextUnit id="15" loc="1.16">̓Ατρεί̈δα δὲ μάλιστα δύω, κοσμήτορε λαῶν:</TextUnit>
    <TextUnit id="16" loc="1.17">̓Ατρεί̈δαι τε καὶ ἄλλοι ἐϋκνήμιδες ̓Αχαιοί,</TextUnit>
    <TextUnit id="17" loc="1.18">ὑμῖν μὲν θεοὶ δοῖεν ̓Ολύμπια δώματ' ἔχοντες</TextUnit>
    <TextUnit id="18" loc="1.19">ἐκπέρσαι Πριάμοιο πόλιν, εὖ δ' οἴκαδ' ἱκέσθαι:</TextUnit>
    <TextUnit id="19" loc="1.20">παῖδα δ' ἐμοὶ λύσαιτε φίλην, τὰ δ' ἄποινα δέχεσθαι,</TextUnit>
    <TextUnit id="20" loc="1.21">ἁζόμενοι Διὸς υἱὸν ἑκηβόλον ̓Απόλλωνα.</TextUnit>
    <TextUnit id="21" loc="1.22">ἔνθ' ἄλλοι μὲν πάντες ἐπευφήμησαν ̓Αχαιοὶ</TextUnit>
    <TextUnit id="22" loc="1.23">αἰδεῖσθαί θ' ἱερῆα καὶ ἀγλαὰ δέχθαι ἄποινα:</TextUnit>
    <TextUnit id="23" loc="1.24">ἀλλ' οὐκ ̓Ατρεί̈δῃ ̓Αγαμέμνονι ἥνδανε θυμῷ,</TextUnit>
    <TextUnit id="24" loc="1.25">ἀλλὰ κακῶς ἀφίει, κρατερὸν δ' ἐπὶ μῦθον ἔτελλε:</TextUnit>
    <TextUnit id="25" loc="1.26">μή σε γέρον κοίλῃσιν ἐγὼ παρὰ νηυσὶ κιχείω</TextUnit>
    <TextUnit id="26" loc="1.27">ἢ νῦν δηθύνοντ' ἢ ὕστερον αὖτις ἰόντα,</TextUnit>
    <TextUnit id="27" loc="1.28">μή νύ τοι οὐ χραίσμῃ σκῆπτρον καὶ στέμμα θεοῖο:</TextUnit>
    <TextUnit id="28" loc="1.29">τὴν δ' ἐγὼ οὐ λύσω: πρίν μιν καὶ γῆρας ἔπεισιν</TextUnit>
    <TextUnit id="29" loc="1.30">ἡμετέρῳ ἐνὶ οἴκῳ ἐν ̓́Αργεϊ τηλόθι πάτρης</TextUnit>
    <TextUnit id="30" loc="1.31">ἱστὸν ἐποιχομένην καὶ ἐμὸν λέχος ἀντιόωσαν:</TextUnit>
    <TextUnit id="31" loc="1.32">ἀλλ' ἴθι μή μ' ἐρέθιζε σαώτερος ὥς κε νέηαι.</TextUnit>
    <TextUnit id="32" loc="1.33">ὣς ἔφατ', ἔδεισεν δ' ὃ γέρων καὶ ἐπείθετο μύθῳ:</TextUnit>
    <TextUnit id="33" loc="1.34">βῆ δ' ἀκέων παρὰ θῖνα πολυφλοίσβοιο θαλάσσης:</TextUnit>
    <TextUnit id="34" loc="1.35">πολλὰ δ' ἔπειτ' ἀπάνευθε κιὼν ἠρᾶθ' ὃ γεραιὸς</TextUnit>
    <TextUnit id="35" loc="1.36">̓Απόλλωνι ἄνακτι, τὸν ἠύ̈κομος τέκε Λητώ:</TextUnit>
    <TextUnit id="36" loc="1.37">κλῦθί μευ ἀργυρότοξ', ὃς Χρύσην ἀμφιβέβηκας</TextUnit>
    <TextUnit id="37" loc="1.38">Κίλλάν τε ζαθέην Τενέδοιό τε ἶφι ἀνάσσεις,</TextUnit>
    <TextUnit id="38" loc="1.39">Σμινθεῦ εἴ ποτέ τοι χαρίεντ' ἐπὶ νηὸν ἔρεψα,</TextUnit>
    <TextUnit id="39" loc="1.40">ἢ εἰ δή ποτέ τοι κατὰ πίονα μηρί' ἔκηα</TextUnit>
    <TextUnit id="40" loc="1.41">ταύρων ἠδ' αἰγῶν, τὸ δέ μοι κρήηνον ἐέλδωρ:</TextUnit>
    <TextUnit id="41" loc="1.42">τίσειαν Δαναοὶ ἐμὰ δάκρυα σοῖσι βέλεσσιν.</TextUnit>
    <TextUnit id="42" loc="1.43">ὣς ἔφατ' εὐχόμενος, τοῦ δ' ἔκλυε Φοῖβος ̓Απόλλων,</TextUnit>
    <TextUnit id="43" loc="1.44">βῆ δὲ κατ' Οὐλύμποιο καρήνων χωόμενος κῆρ,</TextUnit>
    <TextUnit id="44" loc="1.45">τόξ' ὤμοισιν ἔχων ἀμφηρεφέα τε φαρέτρην:</TextUnit>
    <TextUnit id="45" loc="1.46">ἔκλαγξαν δ' ἄρ' ὀϊστοὶ ἐπ' ὤμων χωομένοιο,</TextUnit>
    <TextUnit id="46" loc="1.47">αὐτοῦ κινηθέντος: ὃ δ' ἤϊε νυκτὶ ἐοικώς.</TextUnit>
    <TextUnit id="47" loc="1.48">ἕζετ' ἔπειτ' ἀπάνευθε νεῶν, μετὰ δ' ἰὸν ἕηκε:</TextUnit>
    <TextUnit id="48" loc="1.49">δεινὴ δὲ κλαγγὴ γένετ' ἀργυρέοιο βιοῖο:</TextUnit>
    <TextUnit id="49" loc="1.50">οὐρῆας μὲν πρῶτον ἐπῴχετο καὶ κύνας ἀργούς,</TextUnit>
    <TextUnit id="50" loc="1.51">αὐτὰρ ἔπειτ' αὐτοῖσι βέλος ἐχεπευκὲς ἐφιεὶς</TextUnit>
    <TextUnit id="51" loc="1.52">βάλλ': αἰεὶ δὲ πυραὶ νεκύων καίοντο θαμειαί.</TextUnit>
    <TextUnit id="52" loc="1.53">ἐννῆμαρ μὲν ἀνὰ στρατὸν ᾤχετο κῆλα θεοῖο,</TextUnit>
    <TextUnit id="53" loc="1.54">τῇ δεκάτῃ δ' ἀγορὴν δὲ καλέσσατο λαὸν ̓Αχιλλεύς:</TextUnit>
    <TextUnit id="54" loc="1.55">τῷ γὰρ ἐπὶ φρεσὶ θῆκε θεὰ λευκώλενος ̔́Ηρη:</TextUnit>
    <TextUnit id="55" loc="1.56">κήδετο γὰρ Δαναῶν, ὅτι ῥα θνήσκοντας ὁρᾶτο.</TextUnit>
    <TextUnit id="56" loc="1.57">οἳ δ' ἐπεὶ οὖν ἤγερθεν ὁμηγερέες τε γένοντο,</TextUnit>
    <TextUnit id="57" loc="1.58">τοῖσι δ' ἀνιστάμενος μετέφη πόδας ὠκὺς ̓Αχιλλεύς:</TextUnit>
    <TextUnit id="58" loc="1.59">̓Ατρεί̈δη νῦν ἄμμε παλιμπλαγχθέντας ὀί̈ω</TextUnit>
    <TextUnit id="59" loc="1.60">ἂψ ἀπονοστήσειν, εἴ κεν θάνατόν γε φύγοιμεν,</TextUnit>
    <TextUnit id="60" loc="1.61">εἰ δὴ ὁμοῦ πόλεμός τε δαμᾷ καὶ λοιμὸς ̓Αχαιούς:</TextUnit>
    <TextUnit id="61" loc="1.62">ἀλλ' ἄγε δή τινα μάντιν ἐρείομεν ἢ ἱερῆα</TextUnit>
    <TextUnit id="62" loc="1.63">ἢ καὶ ὀνειροπόλον, καὶ γάρ τ' ὄναρ ἐκ Διός ἐστιν,</TextUnit>
    <TextUnit id="63" loc="1.64">ὅς κ' εἴποι ὅ τι τόσσον ἐχώσατο Φοῖβος ̓Απόλλων,</TextUnit>
    <TextUnit id="64" loc="1.65">εἴτ' ἄρ' ὅ γ' εὐχωλῆς ἐπιμέμφεται ἠδ' ἑκατόμβης,</TextUnit>
    <TextUnit id="65" loc="1.66">αἴ κέν πως ἀρνῶν κνίσης αἰγῶν τε τελείων</TextUnit>
    <TextUnit id="66" loc="1.67">βούλεται ἀντιάσας ἡμῖν ἀπὸ λοιγὸν ἀμῦναι.</TextUnit>
    <TextUnit id="67" loc="1.68">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</TextUnit>
    <TextUnit id="68" loc="1.69">Κάλχας Θεστορίδης οἰωνοπόλων ὄχ' ἄριστος,</TextUnit>
    <TextUnit id="69" loc="1.70">ὃς ᾔδη τά τ' ἐόντα τά τ' ἐσσόμενα πρό τ' ἐόντα,</TextUnit>
    <TextUnit id="70" loc="1.71">καὶ νήεσς' ἡγήσατ' ̓Αχαιῶν ̓́Ιλιον εἴσω</TextUnit>
    <TextUnit id="71" loc="1.72">ἣν διὰ μαντοσύνην, τήν οἱ πόρε Φοῖβος ̓Απόλλων:</TextUnit>
    <TextUnit id="72" loc="1.73">ὅ σφιν ἐὺ φρονέων ἀγορήσατο καὶ μετέειπεν:</TextUnit>
    <TextUnit id="73" loc="1.74">ὦ ̓Αχιλεῦ κέλεαί με Διὶ̈ φίλε μυθήσασθαι</TextUnit>
    <TextUnit id="74" loc="1.75">μῆνιν ̓Απόλλωνος ἑκατηβελέταο ἄνακτος:</TextUnit>
    <TextUnit id="75" loc="1.76">τοὶ γὰρ ἐγὼν ἐρέω: σὺ δὲ σύνθεο καί μοι ὄμοσσον</TextUnit>
    <TextUnit id="76" loc="1.77">ἦ μέν μοι πρόφρων ἔπεσιν καὶ χερσὶν ἀρήξειν:</TextUnit>
    <TextUnit id="77" loc="1.78">ἦ γὰρ ὀί̈ομαι ἄνδρα χολωσέμεν, ὃς μέγα πάντων</TextUnit>
    <TextUnit id="78" loc="1.79">̓Αργείων κρατέει καί οἱ πείθονται ̓Αχαιοί:</TextUnit>
    <TextUnit id="79" loc="1.80">κρείσσων γὰρ βασιλεὺς ὅτε χώσεται ἀνδρὶ χέρηϊ:</TextUnit>
    <TextUnit id="80" loc="1.81">εἴ περ γάρ τε χόλον γε καὶ αὐτῆμαρ καταπέψῃ,</TextUnit>
    <TextUnit id="81" loc="1.82">ἀλλά τε καὶ μετόπισθεν ἔχει κότον, ὄφρα τελέσσῃ,</TextUnit>
    <TextUnit id="82" loc="1.83">ἐν στήθεσσιν ἑοῖσι: σὺ δὲ φράσαι εἴ με σαώσεις.</TextUnit>
    <TextUnit id="83" loc="1.84">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="84" loc="1.85">θαρσήσας μάλα εἰπὲ θεοπρόπιον ὅ τι οἶσθα:</TextUnit>
    <TextUnit id="85" loc="1.86">οὐ μὰ γὰρ ̓Απόλλωνα Διὶ̈ φίλον, ᾧ τε σὺ Κάλχαν</TextUnit>
    <TextUnit id="86" loc="1.87">εὐχόμενος Δαναοῖσι θεοπροπίας ἀναφαίνεις,</TextUnit>
    <TextUnit id="87" loc="1.88">οὔ τις ἐμεῦ ζῶντος καὶ ἐπὶ χθονὶ δερκομένοιο</TextUnit>
    <TextUnit id="88" loc="1.89">σοὶ κοίλῃς παρὰ νηυσί βαρείας χεῖρας ἐποίσει</TextUnit>
    <TextUnit id="89" loc="1.90">συμπάντων Δαναῶν, οὐδ' ἢν ̓Αγαμέμνονα εἴπῃς,</TextUnit>
    <TextUnit id="90" loc="1.91">ὃς νῦν πολλὸν ἄριστος ̓Αχαιῶν εὔχεται εἶναι.</TextUnit>
    <TextUnit id="91" loc="1.92">καὶ τότε δὴ θάρσησε καὶ ηὔδα μάντις ἀμύμων:</TextUnit>
    <TextUnit id="92" loc="1.93">οὔ τ' ἄρ ὅ γ' εὐχωλῆς ἐπιμέμφεται οὐδ' ἑκατόμβης,</TextUnit>
    <TextUnit id="93" loc="1.94">ἀλλ' ἕνεκ' ἀρητῆρος ὃν ἠτίμης' ̓Αγαμέμνων,</TextUnit>
    <TextUnit id="94" loc="1.95">οὐδ' ἀπέλυσε θύγατρα καὶ οὐκ ἀπεδέξατ' ἄποινα,</TextUnit>
    <TextUnit id="95" loc="1.96">τοὔνεκ' ἄρ' ἄλγε' ἔδωκεν ἑκηβόλος ἠδ' ἔτι δώσει:</TextUnit>
    <TextUnit id="96" loc="1.97">οὐδ' ὅ γε πρὶν Δαναοῖσιν ἀεικέα λοιγὸν ἀπώσει</TextUnit>
    <TextUnit id="97" loc="1.98">πρίν γ' ἀπὸ πατρὶ φίλῳ δόμεναι ἑλικώπιδα κούρην</TextUnit>
    <TextUnit id="98" loc="1.99">ἀπριάτην ἀνάποινον, ἄγειν θ' ἱερὴν ἑκατόμβην</TextUnit>
    <TextUnit id="99" loc="1.100">ἐς Χρύσην: τότε κέν μιν ἱλασσάμενοι πεπίθοιμεν.</TextUnit>
    <TextUnit id="100" loc="1.101">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</TextUnit>
    <TextUnit id="101" loc="1.102">ἥρως ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="102" loc="1.103">ἀχνύμενος: μένεος δὲ μέγα φρένες ἀμφιμέλαιναι</TextUnit>
    <TextUnit id="103" loc="1.104">πίμπλαντ', ὄσσε δέ οἱ πυρὶ λαμπετόωντι ἐί̈κτην:</TextUnit>
    <TextUnit id="104" loc="1.105">Κάλχαντα πρώτιστα κάκ' ὀσσόμενος προσέειπε:</TextUnit>
    <TextUnit id="105" loc="1.106">μάντι κακῶν οὐ πώ ποτέ μοι τὸ κρήγυον εἶπας:</TextUnit>
    <TextUnit id="106" loc="1.107">αἰεί τοι τὰ κάκ' ἐστὶ φίλα φρεσὶ μαντεύεσθαι,</TextUnit>
    <TextUnit id="107" loc="1.108">ἐσθλὸν δ' οὔτέ τί πω εἶπας ἔπος οὔτ' ἐτέλεσσας:</TextUnit>
    <TextUnit id="108" loc="1.109">καὶ νῦν ἐν Δαναοῖσι θεοπροπέων ἀγορεύεις</TextUnit>
    <TextUnit id="109" loc="1.110">ὡς δὴ τοῦδ' ἕνεκά σφιν ἑκηβόλος ἄλγεα τεύχει,</TextUnit>
    <TextUnit id="110" loc="1.111">οὕνεκ' ἐγὼ κούρης Χρυσηί̈δος ἀγλά' ἄποινα</TextUnit>
    <TextUnit id="111" loc="1.112">οὐκ ἔθελον δέξασθαι, ἐπεὶ πολὺ βούλομαι αὐτὴν</TextUnit>
    <TextUnit id="112" loc="1.113">οἴκοι ἔχειν: καὶ γάρ ῥα Κλυταιμνήστρης προβέβουλα</TextUnit>
    <TextUnit id="113" loc="1.114">κουριδίης ἀλόχου, ἐπεὶ οὔ ἑθέν ἐστι χερείων,</TextUnit>
    <TextUnit id="114" loc="1.115">οὐ δέμας οὐδὲ φυήν, οὔτ' ἂρ φρένας οὔτέ τι ἔργα.</TextUnit>
    <TextUnit id="115" loc="1.116">ἀλλὰ καὶ ὧς ἐθέλω δόμεναι πάλιν εἰ τό γ' ἄμεινον:</TextUnit>
    <TextUnit id="116" loc="1.117">βούλομ' ἐγὼ λαὸν σῶν ἔμμεναι ἢ ἀπολέσθαι:</TextUnit>
    <TextUnit id="117" loc="1.118">αὐτὰρ ἐμοὶ γέρας αὐτίχ' ἑτοιμάσατ' ὄφρα μὴ οἶος</TextUnit>
    <TextUnit id="118" loc="1.119">̓Αργείων ἀγέραστος ἔω, ἐπεὶ οὐδὲ ἔοικε:</TextUnit>
    <TextUnit id="119" loc="1.120">λεύσσετε γὰρ τό γε πάντες ὅ μοι γέρας ἔρχεται ἄλλῃ.</TextUnit>
    <TextUnit id="120" loc="1.121">τὸν δ' ἠμείβετ' ἔπειτα ποδάρκης δῖος ̓Αχιλλεύς:</TextUnit>
    <TextUnit id="121" loc="1.122">̓Ατρεί̈δη κύδιστε φιλοκτεανώτατε πάντων,</TextUnit>
    <TextUnit id="122" loc="1.123">πῶς γάρ τοι δώσουσι γέρας μεγάθυμοι ̓Αχαιοί;</TextUnit>
    <TextUnit id="123" loc="1.124">οὐδέ τί που ἴδμεν ξυνήϊα κείμενα πολλά:</TextUnit>
    <TextUnit id="124" loc="1.125">ἀλλὰ τὰ μὲν πολίων ἐξεπράθομεν, τὰ δέδασται,</TextUnit>
    <TextUnit id="125" loc="1.126">λαοὺς δ' οὐκ ἐπέοικε παλίλλογα ταῦτ' ἐπαγείρειν.</TextUnit>
    <TextUnit id="126" loc="1.127">ἀλλὰ σὺ μὲν νῦν τήνδε θεῷ πρόες: αὐτὰρ ̓Αχαιοὶ</TextUnit>
    <TextUnit id="127" loc="1.128">τριπλῇ τετραπλῇ τ' ἀποτείσομεν, αἴ κέ ποθι Ζεὺς</TextUnit>
    <TextUnit id="128" loc="1.129">δῷσι πόλιν Τροίην εὐτείχεον ἐξαλαπάξαι.</TextUnit>
    <TextUnit id="129" loc="1.130">τὸν δ' ἀπαμειβόμενος προσέφη κρείων ̓Αγαμέμνων:</TextUnit>
    <TextUnit id="130" loc="1.131">μὴ δ' οὕτως ἀγαθός περ ἐὼν θεοείκελ' ̓Αχιλλεῦ</TextUnit>
    <TextUnit id="131" loc="1.132">κλέπτε νόῳ, ἐπεὶ οὐ παρελεύσεαι οὐδέ με πείσεις.</TextUnit>
    <TextUnit id="132" loc="1.133">ἦ ἐθέλεις ὄφρ' αὐτὸς ἔχῃς γέρας, αὐτὰρ ἔμ' αὔτως</TextUnit>
    <TextUnit id="133" loc="1.134">ἧσθαι δευόμενον, κέλεαι δέ με τήνδ' ἀποδοῦναι;</TextUnit>
    <TextUnit id="134" loc="1.135">ἀλλ' εἰ μὲν δώσουσι γέρας μεγάθυμοι ̓Αχαιοὶ</TextUnit>
    <TextUnit id="135" loc="1.136">ἄρσαντες κατὰ θυμὸν ὅπως ἀντάξιον ἔσται:</TextUnit>
    <TextUnit id="136" loc="1.137">εἰ δέ κε μὴ δώωσιν ἐγὼ δέ κεν αὐτὸς ἕλωμαι</TextUnit>
    <TextUnit id="137" loc="1.138">ἢ τεὸν ἢ Αἴαντος ἰὼν γέρας, ἢ ̓Οδυσῆος</TextUnit>
    <TextUnit id="138" loc="1.139">ἄξω ἑλών: ὃ δέ κεν κεχολώσεται ὅν κεν ἵκωμαι.</TextUnit>
    <TextUnit id="139" loc="1.140">ἀλλ' ἤτοι μὲν ταῦτα μεταφρασόμεσθα καὶ αὖτις,</TextUnit>
    <TextUnit id="140" loc="1.141">νῦν δ' ἄγε νῆα μέλαιναν ἐρύσσομεν εἰς ἅλα δῖαν,</TextUnit>
    <TextUnit id="141" loc="1.142">ἐν δ' ἐρέτας ἐπιτηδὲς ἀγείρομεν, ἐς δ' ἑκατόμβην</TextUnit>
    <TextUnit id="142" loc="1.143">θείομεν, ἂν δ' αὐτὴν Χρυσηί̈δα καλλιπάρῃον</TextUnit>
    <TextUnit id="143" loc="1.144">βήσομεν: εἷς δέ τις ἀρχὸς ἀνὴρ βουληφόρος ἔστω,</TextUnit>
    <TextUnit id="144" loc="1.145">ἢ Αἴας ἢ ̓Ιδομενεὺς ἢ δῖος ̓Οδυσσεὺς</TextUnit>
    <TextUnit id="145" loc="1.146">ἠὲ σὺ Πηλεί̈δη πάντων ἐκπαγλότατ' ἀνδρῶν,</TextUnit>
    <TextUnit id="146" loc="1.147">ὄφρ' ἥμιν ἑκάεργον ἱλάσσεαι ἱερὰ ῥέξας.</TextUnit>
    <TextUnit id="147" loc="1.148">τὸν δ' ἄρ' ὑπόδρα ἰδὼν προσέφη πόδας ὠκὺς ̓Αχιλλεύς:</TextUnit>
    <TextUnit id="148" loc="1.149">ὤ μοι ἀναιδείην ἐπιειμένε κερδαλεόφρον</TextUnit>
    <TextUnit id="149" loc="1.150">πῶς τίς τοι πρόφρων ἔπεσιν πείθηται ̓Αχαιῶν</TextUnit>
    <TextUnit id="150" loc="1.151">ἢ ὁδὸν ἐλθέμεναι ἢ ἀνδράσιν ἶφι μάχεσθαι;</TextUnit>
    <TextUnit id="151" loc="1.152">οὐ γὰρ ἐγὼ Τρώων ἕνεκ' ἤλυθον αἰχμητάων</TextUnit>
    <TextUnit id="152" loc="1.153">δεῦρο μαχησόμενος, ἐπεὶ οὔ τί μοι αἴτιοί εἰσιν:</TextUnit>
    <TextUnit id="153" loc="1.154">οὐ γὰρ πώποτ' ἐμὰς βοῦς ἤλασαν οὐδὲ μὲν ἵππους,</TextUnit>
    <TextUnit id="154" loc="1.155">οὐδέ ποτ' ἐν Φθίῃ ἐριβώλακι βωτιανείρῃ</TextUnit>
    <TextUnit id="155" loc="1.156">καρπὸν ἐδηλήσαντ', ἐπεὶ ἦ μάλα πολλὰ μεταξὺ</TextUnit>
    <TextUnit id="156" loc="1.157">οὔρεά τε σκιόεντα θάλασσά τε ἠχήεσσα:</TextUnit>
    <TextUnit id="157" loc="1.158">ἀλλὰ σοὶ ὦ μέγ' ἀναιδὲς ἅμ' ἑσπόμεθ' ὄφρα σὺ χαίρῃς,</TextUnit>
    <TextUnit id="158" loc="1.159">τιμὴν ἀρνύμενοι Μενελάῳ σοί τε κυνῶπα</TextUnit>
    <TextUnit id="159" loc="1.160">πρὸς Τρώων: τῶν οὔ τι μετατρέπῃ οὐδ' ἀλεγίζεις:</TextUnit>
    <TextUnit id="160" loc="1.161">καὶ δή μοι γέρας αὐτὸς ἀφαιρήσεσθαι ἀπειλεῖς,</TextUnit>
    <TextUnit id="161" loc="1.162">ᾧ ἔπι πολλὰ μόγησα, δόσαν δέ μοι υἷες ̓Αχαιῶν.</TextUnit>
    <TextUnit id="162" loc="1.163">οὐ μὲν σοί ποτε ἶσον ἔχω γέρας ὁππότ' ̓Αχαιοὶ</TextUnit>
    <TextUnit id="163" loc="1.164">Τρώων ἐκπέρσως' εὖ ναιόμενον πτολίεθρον:</TextUnit>
    <TextUnit id="164" loc="1.165">ἀλλὰ τὸ μὲν πλεῖον πολυάϊκος πολέμοιο</TextUnit>
    <TextUnit id="165" loc="1.166">χεῖρες ἐμαὶ διέπους': ἀτὰρ ἤν ποτε δασμὸς ἵκηται,</TextUnit>
    <TextUnit id="166" loc="1.167">σοὶ τὸ γέρας πολὺ μεῖζον, ἐγὼ δ' ὀλίγον τε φίλον τε</TextUnit>
    <TextUnit id="167" loc="1.168">ἔρχομ' ἔχων ἐπὶ νῆας, ἐπεί κε κάμω πολεμίζων.</TextUnit>
    <TextUnit id="168" loc="1.169">νῦν δ' εἶμι Φθίην δ', ἐπεὶ ἦ πολὺ φέρτερόν ἐστιν</TextUnit>
    <TextUnit id="169" loc="1.170">οἴκαδ' ἴμεν σὺν νηυσὶ κορωνίσιν, οὐδέ ς' ὀί̈ω</TextUnit>
    <TextUnit id="170" loc="1.171">ἐνθάδ' ἄτιμος ἐὼν ἄφενος καὶ πλοῦτον ἀφύξειν.</TextUnit>
    <TextUnit id="171" loc="1.172">τὸν δ' ἠμείβετ' ἔπειτα ἄναξ ἀνδρῶν ̓Αγαμέμνων:</TextUnit>
    <TextUnit id="172" loc="1.173">φεῦγε μάλ' εἴ τοι θυμὸς ἐπέσσυται, οὐδέ ς' ἔγωγε</TextUnit>
    <TextUnit id="173" loc="1.174">λίσσομαι εἵνεκ' ἐμεῖο μένειν: πάρ' ἔμοιγε καὶ ἄλλοι</TextUnit>
    <TextUnit id="174" loc="1.175">οἵ κέ με τιμήσουσι, μάλιστα δὲ μητίετα Ζεύς.</TextUnit>
    <TextUnit id="175" loc="1.176">ἔχθιστος δέ μοί ἐσσι διοτρεφέων βασιλήων:</TextUnit>
    <TextUnit id="176" loc="1.177">αἰεὶ γάρ τοι ἔρις τε φίλη πόλεμοί τε μάχαι τε:</TextUnit>
    <TextUnit id="177" loc="1.178">εἰ μάλα καρτερός ἐσσι, θεός που σοὶ τό γ' ἔδωκεν:</TextUnit>
    <TextUnit id="178" loc="1.179">οἴκαδ' ἰὼν σὺν νηυσί τε σῇς καὶ σοῖς ἑτάροισι</TextUnit>
    <TextUnit id="179" loc="1.180">Μυρμιδόνεσσιν ἄνασσε, σέθεν δ' ἐγὼ οὐκ ἀλεγίζω,</TextUnit>
    <TextUnit id="180" loc="1.181">οὐδ' ὄθομαι κοτέοντος: ἀπειλήσω δέ τοι ὧδε:</TextUnit>
    <TextUnit id="181" loc="1.182">ὡς ἔμ' ἀφαιρεῖται Χρυσηί̈δα Φοῖβος ̓Απόλλων,</TextUnit>
    <TextUnit id="182" loc="1.183">τὴν μὲν ἐγὼ σὺν νηί̈ τ' ἐμῇ καὶ ἐμοῖς ἑτάροισι</TextUnit>
    <TextUnit id="183" loc="1.184">πέμψω, ἐγὼ δέ κ' ἄγω Βρισηί̈δα καλλιπάρῃον</TextUnit>
    <TextUnit id="184" loc="1.185">αὐτὸς ἰὼν κλισίην δὲ τὸ σὸν γέρας ὄφρ' ἐὺ̈ εἰδῇς</TextUnit>
    <TextUnit id="185" loc="1.186">ὅσσον φέρτερός εἰμι σέθεν, στυγέῃ δὲ καὶ ἄλλος</TextUnit>
    <TextUnit id="186" loc="1.187">ἶσον ἐμοὶ φάσθαι καὶ ὁμοιωθήμεναι ἄντην.</TextUnit>
    <TextUnit id="187" loc="1.188">ὣς φάτο: Πηλεί̈ωνι δ' ἄχος γένετ', ἐν δέ οἱ ἦτορ</TextUnit>
    <TextUnit id="188" loc="1.189">στήθεσσιν λασίοισι διάνδιχα μερμήριξεν,</TextUnit>
    <TextUnit id="189" loc="1.190">ἢ ὅ γε φάσγανον ὀξὺ ἐρυσσάμενος παρὰ μηροῦ</TextUnit>
    <TextUnit id="190" loc="1.191">τοὺς μὲν ἀναστήσειεν, ὃ δ' ̓Ατρεί̈δην ἐναρίζοι,</TextUnit>
    <TextUnit id="191" loc="1.192">ἦε χόλον παύσειεν ἐρητύσειέ τε θυμόν.</TextUnit>
    <TextUnit id="192" loc="1.193">ἧος ὃ ταῦθ' ὥρμαινε κατὰ φρένα καὶ κατὰ θυμόν,</TextUnit>
    <TextUnit id="193" loc="1.194">ἕλκετο δ' ἐκ κολεοῖο μέγα ξίφος, ἦλθε δ' ̓Αθήνη</TextUnit>
    <TextUnit id="194" loc="1.195">οὐρανόθεν: πρὸ γὰρ ἧκε θεὰ λευκώλενος ̔́Ηρη</TextUnit>
    <TextUnit id="195" loc="1.196">ἄμφω ὁμῶς θυμῷ φιλέουσά τε κηδομένη τε:</TextUnit>
    <TextUnit id="196" loc="1.197">στῆ δ' ὄπιθεν, ξανθῆς δὲ κόμης ἕλε Πηλεί̈ωνα</TextUnit>
    <TextUnit id="197" loc="1.198">οἴῳ φαινομένη: τῶν δ' ἄλλων οὔ τις ὁρᾶτο:</TextUnit>
    <TextUnit id="198" loc="1.199">θάμβησεν δ' ̓Αχιλεύς, μετὰ δ' ἐτράπετ', αὐτίκα δ' ἔγνω</TextUnit>
    <TextUnit id="199" loc="1.200">Παλλάδ' ̓Αθηναίην: δεινὼ δέ οἱ ὄσσε φάανθεν:</TextUnit>
    <TextUnit id="200" loc="1.201">καί μιν φωνήσας ἔπεα πτερόεντα προσηύδα:</TextUnit>
    <TextUnit id="201" loc="1.202">τίπτ' αὖτ' αἰγιόχοιο Διὸς τέκος εἰλήλουθας;</TextUnit>
    <TextUnit id="202" loc="1.203">ἦ ἵνα ὕβριν ἴδῃ ̓Αγαμέμνονος ̓Ατρεί̈δαο;</TextUnit>
    <TextUnit id="203" loc="1.204">ἀλλ' ἔκ τοι ἐρέω, τὸ δὲ καὶ τελέεσθαι ὀί̈ω:</TextUnit>
    <TextUnit id="204" loc="1.205">ᾗς ὑπεροπλίῃσι τάχ' ἄν ποτε θυμὸν ὀλέσσῃ.</TextUnit>
    <TextUnit id="205" loc="1.206">τὸν δ' αὖτε προσέειπε θεὰ γλαυκῶπις ̓Αθήνη:</TextUnit>
    <TextUnit id="206" loc="1.207">ἦλθον ἐγὼ παύσουσα τὸ σὸν μένος, αἴ κε πίθηαι,</TextUnit>
    <TextUnit id="207" loc="1.208">οὐρανόθεν: πρὸ δέ μ' ἧκε θεὰ λευκώλενος ̔́Ηρη</TextUnit>
    <TextUnit id="208" loc="1.209">ἄμφω ὁμῶς θυμῷ φιλέουσά τε κηδομένη τε:</TextUnit>
    <TextUnit id="209" loc="1.210">ἀλλ' ἄγε λῆγ' ἔριδος, μηδὲ ξίφος ἕλκεο χειρί:</TextUnit>
    <TextUnit id="210" loc="1.211">ἀλλ' ἤτοι ἔπεσιν μὲν ὀνείδισον ὡς ἔσεταί περ:</TextUnit>
    <TextUnit id="211" loc="1.212">ὧδε γὰρ ἐξερέω, τὸ δὲ καὶ τετελεσμένον ἔσται:</TextUnit>
    <TextUnit id="212" loc="1.213">καί ποτέ τοι τρὶς τόσσα παρέσσεται ἀγλαὰ δῶρα</TextUnit>
    <TextUnit id="213" loc="1.214">ὕβριος εἵνεκα τῆσδε: σὺ δ' ἴσχεο, πείθεο δ' ἡμῖν.</TextUnit>
    <TextUnit id="214" loc="1.215">τὴν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="215" loc="1.216">χρὴ μὲν σφωί̈τερόν γε θεὰ ἔπος εἰρύσσασθαι</TextUnit>
    <TextUnit id="216" loc="1.217">καὶ μάλα περ θυμῷ κεχολωμένον: ὧς γὰρ ἄμεινον:</TextUnit>
    <TextUnit id="217" loc="1.218">ὅς κε θεοῖς ἐπιπείθηται μάλα τ' ἔκλυον αὐτοῦ.</TextUnit>
    <TextUnit id="218" loc="1.219">ἦ καὶ ἐπ' ἀργυρέῃ κώπῃ σχέθε χεῖρα βαρεῖαν,</TextUnit>
    <TextUnit id="219" loc="1.220">ἂψ δ' ἐς κουλεὸν ὦσε μέγα ξίφος, οὐδ' ἀπίθησε</TextUnit>
    <TextUnit id="220" loc="1.221">μύθῳ ̓Αθηναίης: ἣ δ' Οὔλυμπον δὲ βεβήκει</TextUnit>
    <TextUnit id="221" loc="1.222">δώματ' ἐς αἰγιόχοιο Διὸς μετὰ δαίμονας ἄλλους.</TextUnit>
    <TextUnit id="222" loc="1.223">Πηλεί̈δης δ' ἐξαῦτις ἀταρτηροῖς ἐπέεσσιν</TextUnit>
    <TextUnit id="223" loc="1.224">̓Ατρεί̈δην προσέειπε, καὶ οὔ πω λῆγε χόλοιο:</TextUnit>
    <TextUnit id="224" loc="1.225">οἰνοβαρές, κυνὸς ὄμματ' ἔχων, κραδίην δ' ἐλάφοιο,</TextUnit>
    <TextUnit id="225" loc="1.226">οὔτέ ποτ' ἐς πόλεμον ἅμα λαῷ θωρηχθῆναι</TextUnit>
    <TextUnit id="226" loc="1.227">οὔτε λόχον δ' ἰέναι σὺν ἀριστήεσσιν ̓Αχαιῶν</TextUnit>
    <TextUnit id="227" loc="1.228">τέτληκας θυμῷ: τὸ δέ τοι κὴρ εἴδεται εἶναι.</TextUnit>
    <TextUnit id="228" loc="1.229">ἦ πολὺ λώϊόν ἐστι κατὰ στρατὸν εὐρὺν ̓Αχαιῶν</TextUnit>
    <TextUnit id="229" loc="1.230">δῶρ' ἀποαιρεῖσθαι ὅς τις σέθεν ἀντίον εἴπῃ:</TextUnit>
    <TextUnit id="230" loc="1.231">δημοβόρος βασιλεὺς ἐπεὶ οὐτιδανοῖσιν ἀνάσσεις:</TextUnit>
    <TextUnit id="231" loc="1.232">ἦ γὰρ ἂν ̓Ατρεί̈δη νῦν ὕστατα λωβήσαιο.</TextUnit>
    <TextUnit id="232" loc="1.233">ἀλλ' ἔκ τοι ἐρέω καὶ ἐπὶ μέγαν ὅρκον ὀμοῦμαι:</TextUnit>
    <TextUnit id="233" loc="1.234">ναὶ μὰ τόδε σκῆπτρον, τὸ μὲν οὔ ποτε φύλλα καὶ ὄζους</TextUnit>
    <TextUnit id="234" loc="1.235">φύσει, ἐπεὶ δὴ πρῶτα τομὴν ἐν ὄρεσσι λέλοιπεν,</TextUnit>
    <TextUnit id="235" loc="1.236">οὐδ' ἀναθηλήσει: περὶ γάρ ῥά ἑ χαλκὸς ἔλεψε</TextUnit>
    <TextUnit id="236" loc="1.237">φύλλά τε καὶ φλοιόν: νῦν αὖτέ μιν υἷες ̓Αχαιῶν</TextUnit>
    <TextUnit id="237" loc="1.238">ἐν παλάμῃς φορέουσι δικασπόλοι, οἵ τε θέμιστας</TextUnit>
    <TextUnit id="238" loc="1.239">πρὸς Διὸς εἰρύαται: ὃ δέ τοι μέγας ἔσσεται ὅρκος:</TextUnit>
    <TextUnit id="239" loc="1.240">ἦ ποτ' ̓Αχιλλῆος ποθὴ ἵξεται υἷας ̓Αχαιῶν</TextUnit>
    <TextUnit id="240" loc="1.241">σύμπαντας: τότε δ' οὔ τι δυνήσεαι ἀχνύμενός περ</TextUnit>
    <TextUnit id="241" loc="1.242">χραισμεῖν, εὖτ' ἂν πολλοὶ ὑφ' ̔́Εκτορος ἀνδροφόνοιο</TextUnit>
    <TextUnit id="242" loc="1.243">θνήσκοντες πίπτωσι: σὺ δ' ἔνδοθι θυμὸν ἀμύξεις</TextUnit>
    <TextUnit id="243" loc="1.244">χωόμενος ὅ τ' ἄριστον ̓Αχαιῶν οὐδὲν ἔτισας.</TextUnit>
    <TextUnit id="244" loc="1.245">ὣς φάτο Πηλεί̈δης, ποτὶ δὲ σκῆπτρον βάλε γαίῃ</TextUnit>
    <TextUnit id="245" loc="1.246">χρυσείοις ἥλοισι πεπαρμένον, ἕζετο δ' αὐτός:</TextUnit>
    <TextUnit id="246" loc="1.247">̓Ατρεί̈δης δ' ἑτέρωθεν ἐμήνιε: τοῖσι δὲ Νέστωρ</TextUnit>
    <TextUnit id="247" loc="1.248">ἡδυεπὴς ἀνόρουσε λιγὺς Πυλίων ἀγορητής,</TextUnit>
    <TextUnit id="248" loc="1.249">τοῦ καὶ ἀπὸ γλώσσης μέλιτος γλυκίων ῥέεν αὐδή:</TextUnit>
    <TextUnit id="249" loc="1.250">τῷ δ' ἤδη δύο μὲν γενεαὶ μερόπων ἀνθρώπων</TextUnit>
    <TextUnit id="250" loc="1.251">ἐφθίαθ', οἵ οἱ πρόσθεν ἅμα τράφεν ἠδ' ἐγένοντο</TextUnit>
    <TextUnit id="251" loc="1.252">ἐν Πύλῳ ἠγαθέῃ, μετὰ δὲ τριτάτοισιν ἄνασσεν:</TextUnit>
    <TextUnit id="252" loc="1.253">ὅ σφιν ἐὺ φρονέων ἀγορήσατο καὶ μετέειπεν:</TextUnit>
    <TextUnit id="253" loc="1.254">ὦ πόποι ἦ μέγα πένθος ̓Αχαιί̈δα γαῖαν ἱκάνει:</TextUnit>
    <TextUnit id="254" loc="1.255">ἦ κεν γηθήσαι Πρίαμος Πριάμοιό τε παῖδες</TextUnit>
    <TextUnit id="255" loc="1.256">ἄλλοι τε Τρῶες μέγα κεν κεχαροίατο θυμῷ</TextUnit>
    <TextUnit id="256" loc="1.257">εἰ σφῶϊν τάδε πάντα πυθοίατο μαρναμένοιϊν,</TextUnit>
    <TextUnit id="257" loc="1.258">οἳ περὶ μὲν βουλὴν Δαναῶν, περὶ δ' ἐστὲ μάχεσθαι.</TextUnit>
    <TextUnit id="258" loc="1.259">ἀλλὰ πίθεσθ': ἄμφω δὲ νεωτέρω ἐστὸν ἐμεῖο:</TextUnit>
    <TextUnit id="259" loc="1.260">ἤδη γάρ ποτ' ἐγὼ καὶ ἀρείοσιν ἠέ περ ὑμῖν</TextUnit>
    <TextUnit id="260" loc="1.261">ἀνδράσιν ὡμίλησα, καὶ οὔ ποτέ μ' οἵ γ' ἀθέριζον.</TextUnit>
    <TextUnit id="261" loc="1.262">οὐ γάρ πω τοίους ἴδον ἀνέρας οὐδὲ ἴδωμαι,</TextUnit>
    <TextUnit id="262" loc="1.263">οἷον Πειρίθοόν τε Δρύαντά τε ποιμένα λαῶν</TextUnit>
    <TextUnit id="263" loc="1.264">Καινέα τ' ̓Εξάδιόν τε καὶ ἀντίθεον Πολύφημον</TextUnit>
    <TextUnit id="264" loc="1.265">Θησέα τ' Αἰγεί̈δην, ἐπιείκελον ἀθανάτοισιν:</TextUnit>
    <TextUnit id="265" loc="1.266">κάρτιστοι δὴ κεῖνοι ἐπιχθονίων τράφεν ἀνδρῶν:</TextUnit>
    <TextUnit id="266" loc="1.267">κάρτιστοι μὲν ἔσαν καὶ καρτίστοις ἐμάχοντο</TextUnit>
    <TextUnit id="267" loc="1.268">φηρσὶν ὀρεσκῴοισι καὶ ἐκπάγλως ἀπόλεσσαν.</TextUnit>
    <TextUnit id="268" loc="1.269">καὶ μὲν τοῖσιν ἐγὼ μεθομίλεον ἐκ Πύλου ἐλθὼν</TextUnit>
    <TextUnit id="269" loc="1.270">τηλόθεν ἐξ ἀπίης γαίης: καλέσαντο γὰρ αὐτοί:</TextUnit>
    <TextUnit id="270" loc="1.271">καὶ μαχόμην κατ' ἔμ' αὐτὸν ἐγώ: κείνοισι δ' ἂν οὔ τις</TextUnit>
    <TextUnit id="271" loc="1.272">τῶν οἳ νῦν βροτοί εἰσιν ἐπιχθόνιοι μαχέοιτο:</TextUnit>
    <TextUnit id="272" loc="1.273">καὶ μέν μευ βουλέων ξύνιεν πείθοντό τε μύθῳ:</TextUnit>
    <TextUnit id="273" loc="1.274">ἀλλὰ πίθεσθε καὶ ὔμμες, ἐπεὶ πείθεσθαι ἄμεινον:</TextUnit>
    <TextUnit id="274" loc="1.275">μήτε σὺ τόνδ' ἀγαθός περ ἐὼν ἀποαίρεο κούρην,</TextUnit>
    <TextUnit id="275" loc="1.276">ἀλλ' ἔα ὥς οἱ πρῶτα δόσαν γέρας υἷες ̓Αχαιῶν:</TextUnit>
    <TextUnit id="276" loc="1.277">μήτε σὺ Πηλείδη ἔθελ' ἐριζέμεναι βασιλῆϊ</TextUnit>
    <TextUnit id="277" loc="1.278">ἀντιβίην, ἐπεὶ οὔ ποθ' ὁμοίης ἔμμορε τιμῆς</TextUnit>
    <TextUnit id="278" loc="1.279">σκηπτοῦχος βασιλεύς, ᾧ τε Ζεὺς κῦδος ἔδωκεν.</TextUnit>
    <TextUnit id="279" loc="1.280">εἰ δὲ σὺ καρτερός ἐσσι θεὰ δέ σε γείνατο μήτηρ,</TextUnit>
    <TextUnit id="280" loc="1.281">ἀλλ' ὅ γε φέρτερός ἐστιν ἐπεὶ πλεόνεσσιν ἀνάσσει.</TextUnit>
    <TextUnit id="281" loc="1.282">̓Ατρεί̈δη σὺ δὲ παῦε τεὸν μένος: αὐτὰρ ἔγωγε</TextUnit>
    <TextUnit id="282" loc="1.283">λίσσομ' ̓Αχιλλῆϊ μεθέμεν χόλον, ὃς μέγα πᾶσιν</TextUnit>
    <TextUnit id="283" loc="1.284">ἕρκος ̓Αχαιοῖσιν πέλεται πολέμοιο κακοῖο.</TextUnit>
    <TextUnit id="284" loc="1.285">τὸν δ' ἀπαμειβόμενος προσέφη κρείων ̓Αγαμέμνων:</TextUnit>
    <TextUnit id="285" loc="1.286">ναὶ δὴ ταῦτά γε πάντα γέρον κατὰ μοῖραν ἔειπες:</TextUnit>
    <TextUnit id="286" loc="1.287">ἀλλ' ὅδ' ἀνὴρ ἐθέλει περὶ πάντων ἔμμεναι ἄλλων,</TextUnit>
    <TextUnit id="287" loc="1.288">πάντων μὲν κρατέειν ἐθέλει, πάντεσσι δ' ἀνάσσειν,</TextUnit>
    <TextUnit id="288" loc="1.289">πᾶσι δὲ σημαίνειν, ἅ τιν' οὐ πείσεσθαι ὀί̈ω:</TextUnit>
    <TextUnit id="289" loc="1.290">εἰ δέ μιν αἰχμητὴν ἔθεσαν θεοὶ αἰὲν ἐόντες</TextUnit>
    <TextUnit id="290" loc="1.291">τοὔνεκά οἱ προθέουσιν ὀνείδεα μυθήσασθαι;</TextUnit>
    <TextUnit id="291" loc="1.292">τὸν δ' ἄρ' ὑποβλήδην ἠμείβετο δῖος ̓Αχιλλεύς:</TextUnit>
    <TextUnit id="292" loc="1.293">ἦ γάρ κεν δειλός τε καὶ οὐτιδανὸς καλεοίμην</TextUnit>
    <TextUnit id="293" loc="1.294">εἰ δὴ σοὶ πᾶν ἔργον ὑπείξομαι ὅττί κεν εἴπῃς:</TextUnit>
    <TextUnit id="294" loc="1.295">ἄλλοισιν δὴ ταῦτ' ἐπιτέλλεο, μὴ γὰρ ἔμοιγε</TextUnit>
    <TextUnit id="295" loc="1.296">σήμαιν': οὐ γὰρ ἔγωγ' ἔτι σοὶ πείσεσθαι ὀί̈ω.</TextUnit>
    <TextUnit id="296" loc="1.297">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσι:</TextUnit>
    <TextUnit id="297" loc="1.298">χερσὶ μὲν οὔ τοι ἔγωγε μαχήσομαι εἵνεκα κούρης</TextUnit>
    <TextUnit id="298" loc="1.299">οὔτε σοὶ οὔτέ τῳ ἄλλῳ, ἐπεί μ' ἀφέλεσθέ γε δόντες:</TextUnit>
    <TextUnit id="299" loc="1.300">τῶν δ' ἄλλων ἅ μοί ἐστι θοῇ παρὰ νηὶ̈ μελαίνῃ</TextUnit>
    <TextUnit id="300" loc="1.301">τῶν οὐκ ἄν τι φέροις ἀνελὼν ἀέκοντος ἐμεῖο:</TextUnit>
    <TextUnit id="301" loc="1.302">εἰ δ' ἄγε μὴν πείρησαι ἵνα γνώωσι καὶ οἵδε:</TextUnit>
    <TextUnit id="302" loc="1.303">αἶψά τοι αἷμα κελαινὸν ἐρωήσει περὶ δουρί.</TextUnit>
    <TextUnit id="303" loc="1.304">ὣς τώ γ' ἀντιβίοισι μαχεσσαμένω ἐπέεσσιν</TextUnit>
    <TextUnit id="304" loc="1.305">ἀνστήτην, λῦσαν δ' ἀγορὴν παρὰ νηυσὶν ̓Αχαιῶν:</TextUnit>
    <TextUnit id="305" loc="1.306">Πηλεί̈δης μὲν ἐπὶ κλισίας καὶ νῆας ἐί̈σας</TextUnit>
    <TextUnit id="306" loc="1.307">ἤϊε σύν τε Μενοιτιάδῃ καὶ οἷς ἑτάροισιν:</TextUnit>
    <TextUnit id="307" loc="1.308">̓Ατρεί̈δης δ' ἄρα νῆα θοὴν ἅλα δὲ προέρυσσεν,</TextUnit>
    <TextUnit id="308" loc="1.309">ἐν δ' ἐρέτας ἔκρινεν ἐείκοσιν, ἐς δ' ἑκατόμβην</TextUnit>
    <TextUnit id="309" loc="1.310">βῆσε θεῷ, ἀνὰ δὲ Χρυσηί̈δα καλλιπάρῃον</TextUnit>
    <TextUnit id="310" loc="1.311">εἷσεν ἄγων: ἐν δ' ἀρχὸς ἔβη πολύμητις ̓Οδυσσεύς.</TextUnit>
    <TextUnit id="311" loc="1.312">οἳ μὲν ἔπειτ' ἀναβάντες ἐπέπλεον ὑγρὰ κέλευθα,</TextUnit>
    <TextUnit id="312" loc="1.313">λαοὺς δ' ̓Ατρεί̈δης ἀπολυμαίνεσθαι ἄνωγεν:</TextUnit>
    <TextUnit id="313" loc="1.314">οἳ δ' ἀπελυμαίνοντο καὶ εἰς ἅλα λύματα βάλλον,</TextUnit>
    <TextUnit id="314" loc="1.315">ἕρδον δ' ̓Απόλλωνι τεληέσσας ἑκατόμβας</TextUnit>
    <TextUnit id="315" loc="1.316">ταύρων ἠδ' αἰγῶν παρὰ θῖν' ἁλὸς ἀτρυγέτοιο:</TextUnit>
    <TextUnit id="316" loc="1.317">κνίση δ' οὐρανὸν ἷκεν ἑλισσομένη περὶ καπνῷ.</TextUnit>
    <TextUnit id="317" loc="1.318">ὣς οἳ μὲν τὰ πένοντο κατὰ στρατόν: οὐδ' ̓Αγαμέμνων</TextUnit>
    <TextUnit id="318" loc="1.319">λῆγ' ἔριδος τὴν πρῶτον ἐπηπείλης' ̓Αχιλῆϊ,</TextUnit>
    <TextUnit id="319" loc="1.320">ἀλλ' ὅ γε Ταλθύβιόν τε καὶ Εὐρυβάτην προσέειπε,</TextUnit>
    <TextUnit id="320" loc="1.321">τώ οἱ ἔσαν κήρυκε καὶ ὀτρηρὼ θεράποντε:</TextUnit>
    <TextUnit id="321" loc="1.322">ἔρχεσθον κλισίην Πηληϊάδεω ̓Αχιλῆος:</TextUnit>
    <TextUnit id="322" loc="1.323">χειρὸς ἑλόντ' ἀγέμεν Βρισηί̈δα καλλιπάρῃον:</TextUnit>
    <TextUnit id="323" loc="1.324">εἰ δέ κε μὴ δώῃσιν ἐγὼ δέ κεν αὐτὸς ἕλωμαι</TextUnit>
    <TextUnit id="324" loc="1.325">ἐλθὼν σὺν πλεόνεσσι: τό οἱ καὶ ῥίγιον ἔσται.</TextUnit>
    <TextUnit id="325" loc="1.326">ὣς εἰπὼν προί̈ει, κρατερὸν δ' ἐπὶ μῦθον ἔτελλε:</TextUnit>
    <TextUnit id="326" loc="1.327">τὼ δ' ἀέκοντε βάτην παρὰ θῖν' ἁλὸς ἀτρυγέτοιο,</TextUnit>
    <TextUnit id="327" loc="1.328">Μυρμιδόνων δ' ἐπί τε κλισίας καὶ νῆας ἱκέσθην,</TextUnit>
    <TextUnit id="328" loc="1.329">τὸν δ' εὗρον παρά τε κλισίῃ καὶ νηὶ̈ μελαίνῃ</TextUnit>
    <TextUnit id="329" loc="1.330">ἥμενον: οὐδ' ἄρα τώ γε ἰδὼν γήθησεν ̓Αχιλλεύς.</TextUnit>
    <TextUnit id="330" loc="1.331">τὼ μὲν ταρβήσαντε καὶ αἰδομένω βασιλῆα</TextUnit>
    <TextUnit id="331" loc="1.332">στήτην, οὐδέ τί μιν προσεφώνεον οὐδ' ἐρέοντο:</TextUnit>
    <TextUnit id="332" loc="1.333">αὐτὰρ ὃ ἔγνω ᾗσιν ἐνὶ φρεσὶ φώνησέν τε:</TextUnit>
    <TextUnit id="333" loc="1.334">χαίρετε κήρυκες Διὸς ἄγγελοι ἠδὲ καὶ ἀνδρῶν,</TextUnit>
    <TextUnit id="334" loc="1.335">ἆσσον ἴτ': οὔ τί μοι ὔμμες ἐπαίτιοι ἀλλ' ̓Αγαμέμνων,</TextUnit>
    <TextUnit id="335" loc="1.336">ὃ σφῶϊ προί̈ει Βρισηί̈δος εἵνεκα κούρης.</TextUnit>
    <TextUnit id="336" loc="1.337">ἀλλ' ἄγε διογενὲς Πατρόκλεες ἔξαγε κούρην</TextUnit>
    <TextUnit id="337" loc="1.338">καί σφωϊν δὸς ἄγειν: τὼ δ' αὐτὼ μάρτυροι ἔστων</TextUnit>
    <TextUnit id="338" loc="1.339">πρός τε θεῶν μακάρων πρός τε θνητῶν ἀνθρώπων</TextUnit>
    <TextUnit id="339" loc="1.340">καὶ πρὸς τοῦ βασιλῆος ἀπηνέος εἴ ποτε δ' αὖτε</TextUnit>
    <TextUnit id="340" loc="1.341">χρειὼ ἐμεῖο γένηται ἀεικέα λοιγὸν ἀμῦναι</TextUnit>
    <TextUnit id="341" loc="1.342">τοῖς ἄλλοις: ἦ γὰρ ὅ γ' ὀλοιῇσι φρεσὶ θύει,</TextUnit>
    <TextUnit id="342" loc="1.343">οὐδέ τι οἶδε νοῆσαι ἅμα πρόσσω καὶ ὀπίσσω,</TextUnit>
    <TextUnit id="343" loc="1.344">ὅππως οἱ παρὰ νηυσὶ σόοι μαχέοιντο ̓Αχαιοί.</TextUnit>
    <TextUnit id="344" loc="1.345">ὣς φάτο, Πάτροκλος δὲ φίλῳ ἐπεπείθεθ' ἑταίρῳ,</TextUnit>
    <TextUnit id="345" loc="1.346">ἐκ δ' ἄγαγε κλισίης Βρισηί̈δα καλλιπάρῃον,</TextUnit>
    <TextUnit id="346" loc="1.347">δῶκε δ' ἄγειν: τὼ δ' αὖτις ἴτην παρὰ νῆας ̓Αχαιῶν:</TextUnit>
    <TextUnit id="347" loc="1.348">ἣ δ' ἀέκους' ἅμα τοῖσι γυνὴ κίεν: αὐτὰρ ̓Αχιλλεὺς</TextUnit>
    <TextUnit id="348" loc="1.349">δακρύσας ἑτάρων ἄφαρ ἕζετο νόσφι λιασθείς,</TextUnit>
    <TextUnit id="349" loc="1.350">θῖν' ἔφ' ἁλὸς πολιῆς, ὁρόων ἐπ' ἀπείρονα πόντον:</TextUnit>
    <TextUnit id="350" loc="1.351">πολλὰ δὲ μητρὶ φίλῃ ἠρήσατο χεῖρας ὀρεγνύς:</TextUnit>
    <TextUnit id="351" loc="1.352">μῆτερ ἐπεί μ' ἔτεκές γε μινυνθάδιόν περ ἐόντα,</TextUnit>
    <TextUnit id="352" loc="1.353">τιμήν πέρ μοι ὄφελλεν ̓Ολύμπιος ἐγγυαλίξαι</TextUnit>
    <TextUnit id="353" loc="1.354">Ζεὺς ὑψιβρεμέτης: νῦν δ' οὐδέ με τυτθὸν ἔτισεν:</TextUnit>
    <TextUnit id="354" loc="1.355">ἦ γάρ μ' ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="355" loc="1.356">ἠτίμησεν: ἑλὼν γὰρ ἔχει γέρας αὐτὸς ἀπούρας.</TextUnit>
    <TextUnit id="356" loc="1.357">ὣς φάτο δάκρυ χέων, τοῦ δ' ἔκλυε πότνια μήτηρ</TextUnit>
    <TextUnit id="357" loc="1.358">ἡμένη ἐν βένθεσσιν ἁλὸς παρὰ πατρὶ γέροντι:</TextUnit>
    <TextUnit id="358" loc="1.359">καρπαλίμως δ' ἀνέδυ πολιῆς ἁλὸς ἠύ̈τ' ὀμίχλη,</TextUnit>
    <TextUnit id="359" loc="1.360">καί ῥα πάροιθ' αὐτοῖο καθέζετο δάκρυ χέοντος,</TextUnit>
    <TextUnit id="360" loc="1.361">χειρί τέ μιν κατέρεξεν ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="361" loc="1.362">τέκνον τί κλαίεις; τί δέ σε φρένας ἵκετο πένθος;</TextUnit>
    <TextUnit id="362" loc="1.363">ἐξαύδα, μὴ κεῦθε νόῳ, ἵνα εἴδομεν ἄμφω.</TextUnit>
    <TextUnit id="363" loc="1.364">τὴν δὲ βαρὺ στενάχων προσέφη πόδας ὠκὺς ̓Αχιλλεύς:</TextUnit>
    <TextUnit id="364" loc="1.365">οἶσθα: τί ἤ τοι ταῦτα ἰδυίῃ πάντ' ἀγορεύω;</TextUnit>
    <TextUnit id="365" loc="1.366">ᾠχόμεθ' ἐς Θήβην ἱερὴν πόλιν ̓Ηετίωνος,</TextUnit>
    <TextUnit id="366" loc="1.367">τὴν δὲ διεπράθομέν τε καὶ ἤγομεν ἐνθάδε πάντα:</TextUnit>
    <TextUnit id="367" loc="1.368">καὶ τὰ μὲν εὖ δάσσαντο μετὰ σφίσιν υἷες ̓Αχαιῶν,</TextUnit>
    <TextUnit id="368" loc="1.369">ἐκ δ' ἕλον ̓Ατρεί̈δῃ Χρυσηί̈δα καλλιπάρῃον.</TextUnit>
    <TextUnit id="369" loc="1.370">Χρύσης δ' αὖθ' ἱερεὺς ἑκατηβόλου ̓Απόλλωνος</TextUnit>
    <TextUnit id="370" loc="1.371">ἦλθε θοὰς ἐπὶ νῆας ̓Αχαιῶν χαλκοχιτώνων</TextUnit>
    <TextUnit id="371" loc="1.372">λυσόμενός τε θύγατρα φέρων τ' ἀπερείσι' ἄποινα,</TextUnit>
    <TextUnit id="372" loc="1.373">στέμματ' ἔχων ἐν χερσὶν ἑκηβόλου ̓Απόλλωνος</TextUnit>
    <TextUnit id="373" loc="1.374">χρυσέῳ ἀνὰ σκήπτρῳ, καὶ λίσσετο πάντας ̓Αχαιούς,</TextUnit>
    <TextUnit id="374" loc="1.375">̓Ατρεί̈δα δὲ μάλιστα δύω κοσμήτορε λαῶν.</TextUnit>
    <TextUnit id="375" loc="1.376">ἔνθ' ἄλλοι μὲν πάντες ἐπευφήμησαν ̓Αχαιοὶ</TextUnit>
    <TextUnit id="376" loc="1.377">αἰδεῖσθαί θ' ἱερῆα καὶ ἀγλαὰ δέχθαι ἄποινα:</TextUnit>
    <TextUnit id="377" loc="1.378">ἀλλ' οὐκ ̓Ατρεί̈δῃ ̓Αγαμέμνονι ἥνδανε θυμῷ,</TextUnit>
    <TextUnit id="378" loc="1.379">ἀλλὰ κακῶς ἀφίει, κρατερὸν δ' ἐπὶ μῦθον ἔτελλε:</TextUnit>
    <TextUnit id="379" loc="1.380">χωόμενος δ' ὁ γέρων πάλιν ᾤχετο: τοῖο δ' ̓Απόλλων</TextUnit>
    <TextUnit id="380" loc="1.381">εὐξαμένου ἤκουσεν, ἐπεὶ μάλα οἱ φίλος ἦεν,</TextUnit>
    <TextUnit id="381" loc="1.382">ἧκε δ' ἐπ' ̓Αργείοισι κακὸν βέλος: οἳ δέ νυ λαοὶ</TextUnit>
    <TextUnit id="382" loc="1.383">θνῇσκον ἐπασσύτεροι, τὰ δ' ἐπῴχετο κῆλα θεοῖο</TextUnit>
    <TextUnit id="383" loc="1.384">πάντῃ ἀνὰ στρατὸν εὐρὺν ̓Αχαιῶν: ἄμμι δὲ μάντις</TextUnit>
    <TextUnit id="384" loc="1.385">εὖ εἰδὼς ἀγόρευε θεοπροπίας ἑκάτοιο.</TextUnit>
    <TextUnit id="385" loc="1.386">αὐτίκ' ἐγὼ πρῶτος κελόμην θεὸν ἱλάσκεσθαι:</TextUnit>
    <TextUnit id="386" loc="1.387">̓Ατρεί̈ωνα δ' ἔπειτα χόλος λάβεν, αἶψα δ' ἀναστὰς</TextUnit>
    <TextUnit id="387" loc="1.388">ἠπείλησεν μῦθον ὃ δὴ τετελεσμένος ἐστί:</TextUnit>
    <TextUnit id="388" loc="1.389">τὴν μὲν γὰρ σὺν νηὶ̈ θοῇ ἑλίκωπες ̓Αχαιοὶ</TextUnit>
    <TextUnit id="389" loc="1.390">ἐς Χρύσην πέμπουσιν, ἄγουσι δὲ δῶρα ἄνακτι:</TextUnit>
    <TextUnit id="390" loc="1.391">τὴν δὲ νέον κλισίηθεν ἔβαν κήρυκες ἄγοντες</TextUnit>
    <TextUnit id="391" loc="1.392">κούρην Βρισῆος τήν μοι δόσαν υἷες ̓Αχαιῶν.</TextUnit>
    <TextUnit id="392" loc="1.393">ἀλλὰ σὺ εἰ δύνασαί γε περίσχεο παιδὸς ἑῆος:</TextUnit>
    <TextUnit id="393" loc="1.394">ἐλθοῦς' Οὔλυμπον δὲ Δία λίσαι, εἴ ποτε δή τι</TextUnit>
    <TextUnit id="394" loc="1.395">ἢ ἔπει ὤνησας κραδίην Διὸς ἠὲ καὶ ἔργῳ.</TextUnit>
    <TextUnit id="395" loc="1.396">πολλάκι γάρ σεο πατρὸς ἐνὶ μεγάροισιν ἄκουσα</TextUnit>
    <TextUnit id="396" loc="1.397">εὐχομένης ὅτ' ἔφησθα κελαινεφέϊ Κρονίωνι</TextUnit>
    <TextUnit id="397" loc="1.398">οἴη ἐν ἀθανάτοισιν ἀεικέα λοιγὸν ἀμῦναι,</TextUnit>
    <TextUnit id="398" loc="1.399">ὁππότε μιν ξυνδῆσαι ̓Ολύμπιοι ἤθελον ἄλλοι</TextUnit>
    <TextUnit id="399" loc="1.400">̔́Ηρη τ' ἠδὲ Ποσειδάων καὶ Παλλὰς ̓Αθήνη:</TextUnit>
    <TextUnit id="400" loc="1.401">ἀλλὰ σὺ τόν γ' ἐλθοῦσα θεὰ ὑπελύσαο δεσμῶν,</TextUnit>
    <TextUnit id="401" loc="1.402">ὦχ' ἑκατόγχειρον καλέσας' ἐς μακρὸν ̓́Ολυμπον,</TextUnit>
    <TextUnit id="402" loc="1.403">ὃν Βριάρεων καλέουσι θεοί, ἄνδρες δέ τε πάντες</TextUnit>
    <TextUnit id="403" loc="1.404">Αἰγαίων', ὃ γὰρ αὖτε βίην οὗ πατρὸς ἀμείνων:</TextUnit>
    <TextUnit id="404" loc="1.405">ὅς ῥα παρὰ Κρονίωνι καθέζετο κύδεϊ γαίων:</TextUnit>
    <TextUnit id="405" loc="1.406">τὸν καὶ ὑπέδεισαν μάκαρες θεοὶ οὐδ' ἔτ' ἔδησαν.</TextUnit>
    <TextUnit id="406" loc="1.407">τῶν νῦν μιν μνήσασα παρέζεο καὶ λαβὲ γούνων</TextUnit>
    <TextUnit id="407" loc="1.408">αἴ κέν πως ἐθέλῃσιν ἐπὶ Τρώεσσιν ἀρῆξαι,</TextUnit>
    <TextUnit id="408" loc="1.409">τοὺς δὲ κατὰ πρύμνας τε καὶ ἀμφ' ἅλα ἔλσαι ̓Αχαιοὺς</TextUnit>
    <TextUnit id="409" loc="1.410">κτεινομένους, ἵνα πάντες ἐπαύρωνται βασιλῆος,</TextUnit>
    <TextUnit id="410" loc="1.411">γνῷ δὲ καὶ ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="411" loc="1.412">ἣν ἄτην ὅ τ' ἄριστον ̓Αχαιῶν οὐδὲν ἔτισεν.</TextUnit>
    <TextUnit id="412" loc="1.413">τὸν δ' ἠμείβετ' ἔπειτα Θέτις κατὰ δάκρυ χέουσα:</TextUnit>
    <TextUnit id="413" loc="1.414">ὤ μοι τέκνον ἐμόν, τί νύ ς' ἔτρεφον αἰνὰ τεκοῦσα;</TextUnit>
    <TextUnit id="414" loc="1.415">αἴθ' ὄφελες παρὰ νηυσὶν ἀδάκρυτος καὶ ἀπήμων</TextUnit>
    <TextUnit id="415" loc="1.416">ἧσθαι, ἐπεί νύ τοι αἶσα μίνυνθά περ οὔ τι μάλα δήν:</TextUnit>
    <TextUnit id="416" loc="1.417">νῦν δ' ἅμα τ' ὠκύμορος καὶ ὀϊζυρὸς περὶ πάντων</TextUnit>
    <TextUnit id="417" loc="1.418">ἔπλεο: τώ σε κακῇ αἴσῃ τέκον ἐν μεγάροισι.</TextUnit>
    <TextUnit id="418" loc="1.419">τοῦτο δέ τοι ἐρέουσα ἔπος Διὶ τερπικεραύνῳ</TextUnit>
    <TextUnit id="419" loc="1.420">εἶμ' αὐτὴ πρὸς ̓́Ολυμπον ἀγάννιφον αἴ κε πίθηται.</TextUnit>
    <TextUnit id="420" loc="1.421">ἀλλὰ σὺ μὲν νῦν νηυσὶ παρήμενος ὠκυπόροισι</TextUnit>
    <TextUnit id="421" loc="1.422">μήνι' ̓Αχαιοῖσιν, πολέμου δ' ἀποπαύεο πάμπαν:</TextUnit>
    <TextUnit id="422" loc="1.423">Ζεὺς γὰρ ἐς ̓Ωκεανὸν μετ' ἀμύμονας Αἰθιοπῆας</TextUnit>
    <TextUnit id="423" loc="1.424">χθιζὸς ἔβη κατὰ δαῖτα, θεοὶ δ' ἅμα πάντες ἕποντο:</TextUnit>
    <TextUnit id="424" loc="1.425">δωδεκάτῃ δέ τοι αὖτις ἐλεύσεται Οὔλυμπον δέ,</TextUnit>
    <TextUnit id="425" loc="1.426">καὶ τότ' ἔπειτά τοι εἶμι Διὸς ποτὶ χαλκοβατὲς δῶ,</TextUnit>
    <TextUnit id="426" loc="1.427">καί μιν γουνάσομαι καί μιν πείσεσθαι ὀί̈ω.</TextUnit>
    <TextUnit id="427" loc="1.428">ὣς ἄρα φωνήσας' ἀπεβήσετο, τὸν δὲ λίπ' αὐτοῦ</TextUnit>
    <TextUnit id="428" loc="1.429">χωόμενον κατὰ θυμὸν ἐϋζώνοιο γυναικὸς</TextUnit>
    <TextUnit id="429" loc="1.430">τήν ῥα βίῃ ἀέκοντος ἀπηύρων: αὐτὰρ ̓Οδυσσεὺς</TextUnit>
    <TextUnit id="430" loc="1.431">ἐς Χρύσην ἵκανεν ἄγων ἱερὴν ἑκατόμβην.</TextUnit>
    <TextUnit id="431" loc="1.432">οἳ δ' ὅτε δὴ λιμένος πολυβενθέος ἐντὸς ἵκοντο</TextUnit>
    <TextUnit id="432" loc="1.433">ἱστία μὲν στείλαντο, θέσαν δ' ἐν νηὶ̈ μελαίνῃ,</TextUnit>
    <TextUnit id="433" loc="1.434">ἱστὸν δ' ἱστοδόκῃ πέλασαν προτόνοισιν ὑφέντες</TextUnit>
    <TextUnit id="434" loc="1.435">καρπαλίμως, τὴν δ' εἰς ὅρμον προέρεσσαν ἐρετμοῖς.</TextUnit>
    <TextUnit id="435" loc="1.436">ἐκ δ' εὐνὰς ἔβαλον, κατὰ δὲ πρυμνήσι' ἔδησαν:</TextUnit>
    <TextUnit id="436" loc="1.437">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,</TextUnit>
    <TextUnit id="437" loc="1.438">ἐκ δ' ἑκατόμβην βῆσαν ἑκηβόλῳ ̓Απόλλωνι:</TextUnit>
    <TextUnit id="438" loc="1.439">ἐκ δὲ Χρυσηὶ̈ς νηὸς βῆ ποντοπόροιο.</TextUnit>
    <TextUnit id="439" loc="1.440">τὴν μὲν ἔπειτ' ἐπὶ βωμὸν ἄγων πολύμητις ̓Οδυσσεὺς</TextUnit>
    <TextUnit id="440" loc="1.441">πατρὶ φίλῳ ἐν χερσὶ τίθει καί μιν προσέειπεν:</TextUnit>
    <TextUnit id="441" loc="1.442">ὦ Χρύση, πρό μ' ἔπεμψεν ἄναξ ἀνδρῶν ̓Αγαμέμνων</TextUnit>
    <TextUnit id="442" loc="1.443">παῖδά τε σοὶ ἀγέμεν, Φοίβῳ θ' ἱερὴν ἑκατόμβην</TextUnit>
    <TextUnit id="443" loc="1.444">ῥέξαι ὑπὲρ Δαναῶν ὄφρ' ἱλασόμεσθα ἄνακτα,</TextUnit>
    <TextUnit id="444" loc="1.445">ὃς νῦν ̓Αργείοισι πολύστονα κήδε' ἐφῆκεν.</TextUnit>
    <TextUnit id="445" loc="1.446">ὣς εἰπὼν ἐν χερσὶ τίθει, ὃ δὲ δέξατο χαίρων</TextUnit>
    <TextUnit id="446" loc="1.447">παῖδα φίλην: τοὶ δ' ὦκα θεῷ ἱερὴν ἑκατόμβην</TextUnit>
    <TextUnit id="447" loc="1.448">ἑξείης ἔστησαν ἐύ̈δμητον περὶ βωμόν,</TextUnit>
    <TextUnit id="448" loc="1.449">χερνίψαντο δ' ἔπειτα καὶ οὐλοχύτας ἀνέλοντο.</TextUnit>
    <TextUnit id="449" loc="1.450">τοῖσιν δὲ Χρύσης μεγάλ' εὔχετο χεῖρας ἀνασχών:</TextUnit>
    <TextUnit id="450" loc="1.451">κλῦθί μευ ἀργυρότοξ', ὃς Χρύσην ἀμφιβέβηκας</TextUnit>
    <TextUnit id="451" loc="1.452">Κίλλαν τε ζαθέην Τενέδοιό τε ἶφι ἀνάσσεις:</TextUnit>
    <TextUnit id="452" loc="1.453">ἦ μὲν δή ποτ' ἐμεῦ πάρος ἔκλυες εὐξαμένοιο,</TextUnit>
    <TextUnit id="453" loc="1.454">τίμησας μὲν ἐμέ, μέγα δ' ἴψαο λαὸν ̓Αχαιῶν:</TextUnit>
    <TextUnit id="454" loc="1.455">ἠδ' ἔτι καὶ νῦν μοι τόδ' ἐπικρήηνον ἐέλδωρ:</TextUnit>
    <TextUnit id="455" loc="1.456">ἤδη νῦν Δαναοῖσιν ἀεικέα λοιγὸν ἄμυνον.</TextUnit>
    <TextUnit id="456" loc="1.457">ὣς ἔφατ' εὐχόμενος, τοῦ δ' ἔκλυε Φοῖβος ̓Απόλλων.</TextUnit>
    <TextUnit id="457" loc="1.458">αὐτὰρ ἐπεί ῥ' εὔξαντο καὶ οὐλοχύτας προβάλοντο,</TextUnit>
    <TextUnit id="458" loc="1.459">αὐέρυσαν μὲν πρῶτα καὶ ἔσφαξαν καὶ ἔδειραν,</TextUnit>
    <TextUnit id="459" loc="1.460">μηρούς τ' ἐξέταμον κατά τε κνίσῃ ἐκάλυψαν</TextUnit>
    <TextUnit id="460" loc="1.461">δίπτυχα ποιήσαντες, ἐπ' αὐτῶν δ' ὠμοθέτησαν:</TextUnit>
    <TextUnit id="461" loc="1.462">καῖε δ' ἐπὶ σχίζῃς ὁ γέρων, ἐπὶ δ' αἴθοπα οἶνον</TextUnit>
    <TextUnit id="462" loc="1.463">λεῖβε: νέοι δὲ παρ' αὐτὸν ἔχον πεμπώβολα χερσίν.</TextUnit>
    <TextUnit id="463" loc="1.464">αὐτὰρ ἐπεὶ κατὰ μῆρε κάη καὶ σπλάγχνα πάσαντο,</TextUnit>
    <TextUnit id="464" loc="1.465">μίστυλλόν τ' ἄρα τἆλλα καὶ ἀμφ' ὀβελοῖσιν ἔπειραν,</TextUnit>
    <TextUnit id="465" loc="1.466">ὤπτησάν τε περιφραδέως, ἐρύσαντό τε πάντα.</TextUnit>
    <TextUnit id="466" loc="1.467">αὐτὰρ ἐπεὶ παύσαντο πόνου τετύκοντό τε δαῖτα</TextUnit>
    <TextUnit id="467" loc="1.468">δαίνυντ', οὐδέ τι θυμὸς ἐδεύετο δαιτὸς ἐί̈σης.</TextUnit>
    <TextUnit id="468" loc="1.469">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="469" loc="1.470">κοῦροι μὲν κρητῆρας ἐπεστέψαντο ποτοῖο,</TextUnit>
    <TextUnit id="470" loc="1.471">νώμησαν δ' ἄρα πᾶσιν ἐπαρξάμενοι δεπάεσσιν:</TextUnit>
    <TextUnit id="471" loc="1.472">οἳ δὲ πανημέριοι μολπῇ θεὸν ἱλάσκοντο</TextUnit>
    <TextUnit id="472" loc="1.473">καλὸν ἀείδοντες παιήονα κοῦροι ̓Αχαιῶν</TextUnit>
    <TextUnit id="473" loc="1.474">μέλποντες ἑκάεργον: ὃ δὲ φρένα τέρπετ' ἀκούων.</TextUnit>
    <TextUnit id="474" loc="1.475">ἦμος δ' ἠέλιος κατέδυ καὶ ἐπὶ κνέφας ἦλθε,</TextUnit>
    <TextUnit id="475" loc="1.476">δὴ τότε κοιμήσαντο παρὰ πρυμνήσια νηός:</TextUnit>
    <TextUnit id="476" loc="1.477">ἦμος δ' ἠριγένεια φάνη ῥοδοδάκτυλος ̓Ηώς,</TextUnit>
    <TextUnit id="477" loc="1.478">καὶ τότ' ἔπειτ' ἀνάγοντο μετὰ στρατὸν εὐρὺν ̓Αχαιῶν:</TextUnit>
    <TextUnit id="478" loc="1.479">τοῖσιν δ' ἴκμενον οὖρον ἵει ἑκάεργος ̓Απόλλων:</TextUnit>
    <TextUnit id="479" loc="1.480">οἳ δ' ἱστὸν στήσαντ' ἀνά θ' ἱστία λευκὰ πέτασσαν,</TextUnit>
    <TextUnit id="480" loc="1.481">ἐν δ' ἄνεμος πρῆσεν μέσον ἱστίον, ἀμφὶ δὲ κῦμα</TextUnit>
    <TextUnit id="481" loc="1.482">στείρῃ πορφύρεον μεγάλ' ἴαχε νηὸς ἰούσης:</TextUnit>
    <TextUnit id="482" loc="1.483">ἣ δ' ἔθεεν κατὰ κῦμα διαπρήσσουσα κέλευθον.</TextUnit>
    <TextUnit id="483" loc="1.484">αὐτὰρ ἐπεί ῥ' ἵκοντο κατὰ στρατὸν εὐρὺν ̓Αχαιῶν,</TextUnit>
    <TextUnit id="484" loc="1.485">νῆα μὲν οἵ γε μέλαιναν ἐπ' ἠπείροιο ἔρυσσαν</TextUnit>
    <TextUnit id="485" loc="1.486">ὑψοῦ ἐπὶ ψαμάθοις, ὑπὸ δ' ἕρματα μακρὰ τάνυσσαν:</TextUnit>
    <TextUnit id="486" loc="1.487">αὐτοὶ δ' ἐσκίδναντο κατὰ κλισίας τε νέας τε.</TextUnit>
    <TextUnit id="487" loc="1.488">αὐτὰρ ὃ μήνιε νηυσὶ παρήμενος ὠκυπόροισι</TextUnit>
    <TextUnit id="488" loc="1.489">διογενὴς Πηλῆος υἱὸς πόδας ὠκὺς ̓Αχιλλεύς:</TextUnit>
    <TextUnit id="489" loc="1.490">οὔτέ ποτ' εἰς ἀγορὴν πωλέσκετο κυδιάνειραν</TextUnit>
    <TextUnit id="490" loc="1.491">οὔτέ ποτ' ἐς πόλεμον, ἀλλὰ φθινύθεσκε φίλον κῆρ</TextUnit>
    <TextUnit id="491" loc="1.492">αὖθι μένων, ποθέεσκε δ' ἀϋτήν τε πτόλεμόν τε.</TextUnit>
    <TextUnit id="492" loc="1.493">ἀλλ' ὅτε δή ῥ' ἐκ τοῖο δυωδεκάτη γένετ' ἠώς,</TextUnit>
    <TextUnit id="493" loc="1.494">καὶ τότε δὴ πρὸς ̓́Ολυμπον ἴσαν θεοὶ αἰὲν ἐόντες</TextUnit>
    <TextUnit id="494" loc="1.495">πάντες ἅμα, Ζεὺς δ' ἦρχε: Θέτις δ' οὐ λήθετ' ἐφετμέων</TextUnit>
    <TextUnit id="495" loc="1.496">παιδὸς ἑοῦ, ἀλλ' ἥ γ' ἀνεδύσετο κῦμα θαλάσσης.</TextUnit>
    <TextUnit id="496" loc="1.497">ἠερίη δ' ἀνέβη μέγαν οὐρανὸν Οὔλυμπόν τε.</TextUnit>
    <TextUnit id="497" loc="1.498">εὗρεν δ' εὐρύοπα Κρονίδην ἄτερ ἥμενον ἄλλων</TextUnit>
    <TextUnit id="498" loc="1.499">ἀκροτάτῃ κορυφῇ πολυδειράδος Οὐλύμποιο:</TextUnit>
    <TextUnit id="499" loc="1.500">καί ῥα πάροιθ' αὐτοῖο καθέζετο, καὶ λάβε γούνων</TextUnit>
    <TextUnit id="500" loc="1.501">σκαιῇ, δεξιτερῇ δ' ἄρ' ὑπ' ἀνθερεῶνος ἑλοῦσα</TextUnit>
    <TextUnit id="501" loc="1.502">λισσομένη προσέειπε Δία Κρονίωνα ἄνακτα:</TextUnit>
    <TextUnit id="502" loc="1.503">Ζεῦ πάτερ εἴ ποτε δή σε μετ' ἀθανάτοισιν ὄνησα</TextUnit>
    <TextUnit id="503" loc="1.504">ἢ ἔπει ἢ ἔργῳ, τόδε μοι κρήηνον ἐέλδωρ:</TextUnit>
    <TextUnit id="504" loc="1.505">τίμησόν μοι υἱὸν ὃς ὠκυμορώτατος ἄλλων</TextUnit>
    <TextUnit id="505" loc="1.506">ἔπλετ': ἀτάρ μιν νῦν γε ἄναξ ἀνδρῶν ̓Αγαμέμνων</TextUnit>
    <TextUnit id="506" loc="1.507">ἠτίμησεν: ἑλὼν γὰρ ἔχει γέρας αὐτὸς ἀπούρας.</TextUnit>
    <TextUnit id="507" loc="1.508">ἀλλὰ σύ πέρ μιν τῖσον ̓Ολύμπιε μητίετα Ζεῦ:</TextUnit>
    <TextUnit id="508" loc="1.509">τόφρα δ' ἐπὶ Τρώεσσι τίθει κράτος ὄφρ' ἂν ̓Αχαιοὶ</TextUnit>
    <TextUnit id="509" loc="1.510">υἱὸν ἐμὸν τίσωσιν ὀφέλλωσίν τέ ἑ τιμῇ.</TextUnit>
    <TextUnit id="510" loc="1.511">ὣς φάτο: τὴν δ' οὔ τι προσέφη νεφεληγερέτα Ζεύς,</TextUnit>
    <TextUnit id="511" loc="1.512">ἀλλ' ἀκέων δὴν ἧστο: Θέτις δ' ὡς ἥψατο γούνων</TextUnit>
    <TextUnit id="512" loc="1.513">ὣς ἔχετ' ἐμπεφυυῖα, καὶ εἴρετο δεύτερον αὖτις:</TextUnit>
    <TextUnit id="513" loc="1.514">νημερτὲς μὲν δή μοι ὑπόσχεο καὶ κατάνευσον</TextUnit>
    <TextUnit id="514" loc="1.515">ἢ ἀπόειπ', ἐπεὶ οὔ τοι ἔπι δέος, ὄφρ' ἐὺ̈ εἰδέω</TextUnit>
    <TextUnit id="515" loc="1.516">ὅσσον ἐγὼ μετὰ πᾶσιν ἀτιμοτάτη θεός εἰμι.</TextUnit>
    <TextUnit id="516" loc="1.517">τὴν δὲ μέγ' ὀχθήσας προσέφη νεφεληγερέτα Ζεύς:</TextUnit>
    <TextUnit id="517" loc="1.518">ἦ δὴ λοίγια ἔργ' ὅ τέ μ' ἐχθοδοπῆσαι ἐφήσεις</TextUnit>
    <TextUnit id="518" loc="1.519">̔́Ηρῃ ὅτ' ἄν μ' ἐρέθῃσιν ὀνειδείοις ἐπέεσσιν:</TextUnit>
    <TextUnit id="519" loc="1.520">ἣ δὲ καὶ αὔτως μ' αἰεὶ ἐν ἀθανάτοισι θεοῖσι</TextUnit>
    <TextUnit id="520" loc="1.521">νεικεῖ, καί τέ μέ φησι μάχῃ Τρώεσσιν ἀρήγειν.</TextUnit>
    <TextUnit id="521" loc="1.522">ἀλλὰ σὺ μὲν νῦν αὖτις ἀπόστιχε μή τι νοήσῃ</TextUnit>
    <TextUnit id="522" loc="1.523">̔́Ηρη: ἐμοὶ δέ κε ταῦτα μελήσεται ὄφρα τελέσσω:</TextUnit>
    <TextUnit id="523" loc="1.524">εἰ δ' ἄγε τοι κεφαλῇ κατανεύσομαι ὄφρα πεποίθῃς:</TextUnit>
    <TextUnit id="524" loc="1.525">τοῦτο γὰρ ἐξ ἐμέθεν γε μετ' ἀθανάτοισι μέγιστον</TextUnit>
    <TextUnit id="525" loc="1.526">τέκμωρ: οὐ γὰρ ἐμὸν παλινάγρετον οὐδ' ἀπατηλὸν</TextUnit>
    <TextUnit id="526" loc="1.527">οὐδ' ἀτελεύτητον ὅ τί κεν κεφαλῇ κατανεύσω.</TextUnit>
    <TextUnit id="527" loc="1.528">ἦ καὶ κυανέῃσιν ἐπ' ὀφρύσι νεῦσε Κρονίων:</TextUnit>
    <TextUnit id="528" loc="1.529">ἀμβρόσιαι δ' ἄρα χαῖται ἐπερρώσαντο ἄνακτος</TextUnit>
    <TextUnit id="529" loc="1.530">κρατὸς ἀπ' ἀθανάτοιο: μέγαν δ' ἐλέλιξεν ̓́Ολυμπον.</TextUnit>
    <TextUnit id="530" loc="1.531">τώ γ' ὣς βουλεύσαντε διέτμαγεν: ἣ μὲν ἔπειτα</TextUnit>
    <TextUnit id="531" loc="1.532">εἰς ἅλα ἆλτο βαθεῖαν ἀπ' αἰγλήεντος ̓Ολύμπου,</TextUnit>
    <TextUnit id="532" loc="1.533">Ζεὺς δὲ ἑὸν πρὸς δῶμα: θεοὶ δ' ἅμα πάντες ἀνέσταν</TextUnit>
    <TextUnit id="533" loc="1.534">ἐξ ἑδέων σφοῦ πατρὸς ἐναντίον: οὐδέ τις ἔτλη</TextUnit>
    <TextUnit id="534" loc="1.535">μεῖναι ἐπερχόμενον, ἀλλ' ἀντίοι ἔσταν ἅπαντες.</TextUnit>
    <TextUnit id="535" loc="1.536">ὣς ὃ μὲν ἔνθα καθέζετ' ἐπὶ θρόνου: οὐδέ μιν ̔́Ηρη</TextUnit>
    <TextUnit id="536" loc="1.537">ἠγνοίησεν ἰδοῦς' ὅτι οἱ συμφράσσατο βουλὰς</TextUnit>
    <TextUnit id="537" loc="1.538">ἀργυρόπεζα Θέτις θυγάτηρ ἁλίοιο γέροντος.</TextUnit>
    <TextUnit id="538" loc="1.539">αὐτίκα κερτομίοισι Δία Κρονίωνα προσηύδα:</TextUnit>
    <TextUnit id="539" loc="1.540">τίς δ' αὖ τοι δολομῆτα θεῶν συμφράσσατο βουλάς;</TextUnit>
    <TextUnit id="540" loc="1.541">αἰεί τοι φίλον ἐστὶν ἐμεῦ ἀπὸ νόσφιν ἐόντα</TextUnit>
    <TextUnit id="541" loc="1.542">κρυπτάδια φρονέοντα δικαζέμεν: οὐδέ τί πώ μοι</TextUnit>
    <TextUnit id="542" loc="1.543">πρόφρων τέτληκας εἰπεῖν ἔπος ὅττι νοήσῃς.</TextUnit>
    <TextUnit id="543" loc="1.544">τὴν δ' ἠμείβετ' ἔπειτα πατὴρ ἀνδρῶν τε θεῶν τε:</TextUnit>
    <TextUnit id="544" loc="1.545">̔́Ηρη μὴ δὴ πάντας ἐμοὺς ἐπιέλπεο μύθους</TextUnit>
    <TextUnit id="545" loc="1.546">εἰδήσειν: χαλεποί τοι ἔσοντ' ἀλόχῳ περ ἐούσῃ:</TextUnit>
    <TextUnit id="546" loc="1.547">ἀλλ' ὃν μέν κ' ἐπιεικὲς ἀκουέμεν οὔ τις ἔπειτα</TextUnit>
    <TextUnit id="547" loc="1.548">οὔτε θεῶν πρότερος τὸν εἴσεται οὔτ' ἀνθρώπων:</TextUnit>
    <TextUnit id="548" loc="1.549">ὃν δέ κ' ἐγὼν ἀπάνευθε θεῶν ἐθέλωμι νοῆσαι</TextUnit>
    <TextUnit id="549" loc="1.550">μή τι σὺ ταῦτα ἕκαστα διείρεο μηδὲ μετάλλα.</TextUnit>
    <TextUnit id="550" loc="1.551">τὸν δ' ἠμείβετ' ἔπειτα βοῶπις πότνια ̔́Ηρη:</TextUnit>
    <TextUnit id="551" loc="1.552">αἰνότατε Κρονίδη ποῖον τὸν μῦθον ἔειπες;</TextUnit>
    <TextUnit id="552" loc="1.553">καὶ λίην σε πάρος γ' οὔτ' εἴρομαι οὔτε μεταλλῶ,</TextUnit>
    <TextUnit id="553" loc="1.554">ἀλλὰ μάλ' εὔκηλος τὰ φράζεαι ἅσς' ἐθέλῃσθα.</TextUnit>
    <TextUnit id="554" loc="1.555">νῦν δ' αἰνῶς δείδοικα κατὰ φρένα μή σε παρείπῃ</TextUnit>
    <TextUnit id="555" loc="1.556">ἀργυρόπεζα Θέτις θυγάτηρ ἁλίοιο γέροντος:</TextUnit>
    <TextUnit id="556" loc="1.557">ἠερίη γὰρ σοί γε παρέζετο καὶ λάβε γούνων:</TextUnit>
    <TextUnit id="557" loc="1.558">τῇ ς' ὀί̈ω κατανεῦσαι ἐτήτυμον ὡς ̓Αχιλῆα</TextUnit>
    <TextUnit id="558" loc="1.559">τιμήσῃς, ὀλέσῃς δὲ πολέας ἐπὶ νηυσὶν ̓Αχαιῶν.</TextUnit>
    <TextUnit id="559" loc="1.560">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="560" loc="1.561">δαιμονίη αἰεὶ μὲν ὀί̈εαι οὐδέ σε λήθω:</TextUnit>
    <TextUnit id="561" loc="1.562">πρῆξαι δ' ἔμπης οὔ τι δυνήσεαι, ἀλλ' ἀπὸ θυμοῦ</TextUnit>
    <TextUnit id="562" loc="1.563">μᾶλλον ἐμοὶ ἔσεαι: τὸ δέ τοι καὶ ῥίγιον ἔσται.</TextUnit>
    <TextUnit id="563" loc="1.564">εἰ δ' οὕτω τοῦτ' ἐστὶν ἐμοὶ μέλλει φίλον εἶναι:</TextUnit>
    <TextUnit id="564" loc="1.565">ἀλλ' ἀκέουσα κάθησο, ἐμῷ δ' ἐπιπείθεο μύθῳ,</TextUnit>
    <TextUnit id="565" loc="1.566">μή νύ τοι οὐ χραίσμωσιν ὅσοι θεοί εἰς' ἐν ̓Ολύμπῳ</TextUnit>
    <TextUnit id="566" loc="1.567">ἆσσον ἰόνθ', ὅτε κέν τοι ἀάπτους χεῖρας ἐφείω.</TextUnit>
    <TextUnit id="567" loc="1.568">ὣς ἔφατ' ἔδεισεν δὲ βοῶπις πότνια ̔́Ηρη,</TextUnit>
    <TextUnit id="568" loc="1.569">καί ῥ' ἀκέουσα καθῆστο ἐπιγνάμψασα φίλον κῆρ:</TextUnit>
    <TextUnit id="569" loc="1.570">ὄχθησαν δ' ἀνὰ δῶμα Διὸς θεοὶ Οὐρανίωνες:</TextUnit>
    <TextUnit id="570" loc="1.571">τοῖσιν δ' ̔́Ηφαιστος κλυτοτέχνης ἦρχ' ἀγορεύειν</TextUnit>
    <TextUnit id="571" loc="1.572">μητρὶ φίλῃ ἐπίηρα φέρων λευκωλένῳ ̔́Ηρῃ:</TextUnit>
    <TextUnit id="572" loc="1.573">ἦ δὴ λοίγια ἔργα τάδ' ἔσσεται οὐδ' ἔτ' ἀνεκτά,</TextUnit>
    <TextUnit id="573" loc="1.574">εἰ δὴ σφὼ ἕνεκα θνητῶν ἐριδαίνετον ὧδε,</TextUnit>
    <TextUnit id="574" loc="1.575">ἐν δὲ θεοῖσι κολῳὸν ἐλαύνετον: οὐδέ τι δαιτὸς</TextUnit>
    <TextUnit id="575" loc="1.576">ἐσθλῆς ἔσσεται ἦδος, ἐπεὶ τὰ χερείονα νικᾷ.</TextUnit>
    <TextUnit id="576" loc="1.577">μητρὶ δ' ἐγὼ παράφημι καὶ αὐτῇ περ νοεούσῃ</TextUnit>
    <TextUnit id="577" loc="1.578">πατρὶ φίλῳ ἐπίηρα φέρειν Διί, ὄφρα μὴ αὖτε</TextUnit>
    <TextUnit id="578" loc="1.579">νεικείῃσι πατήρ, σὺν δ' ἡμῖν δαῖτα ταράξῃ.</TextUnit>
    <TextUnit id="579" loc="1.580">εἴ περ γάρ κ' ἐθέλῃσιν ̓Ολύμπιος ἀστεροπητὴς</TextUnit>
    <TextUnit id="580" loc="1.581">ἐξ ἑδέων στυφελίξαι: ὃ γὰρ πολὺ φέρτατός ἐστιν.</TextUnit>
    <TextUnit id="581" loc="1.582">ἀλλὰ σὺ τὸν ἐπέεσσι καθάπτεσθαι μαλακοῖσιν:</TextUnit>
    <TextUnit id="582" loc="1.583">αὐτίκ' ἔπειθ' ἵλαος ̓Ολύμπιος ἔσσεται ἡμῖν.</TextUnit>
    <TextUnit id="583" loc="1.584">ὣς ἄρ' ἔφη καὶ ἀναί̈ξας δέπας ἀμφικύπελλον</TextUnit>
    <TextUnit id="584" loc="1.585">μητρὶ φίλῃ ἐν χειρὶ τίθει καί μιν προσέειπε:</TextUnit>
    <TextUnit id="585" loc="1.586">τέτλαθι μῆτερ ἐμή, καὶ ἀνάσχεο κηδομένη περ,</TextUnit>
    <TextUnit id="586" loc="1.587">μή σε φίλην περ ἐοῦσαν ἐν ὀφθαλμοῖσιν ἴδωμαι</TextUnit>
    <TextUnit id="587" loc="1.588">θεινομένην, τότε δ' οὔ τι δυνήσομαι ἀχνύμενός περ</TextUnit>
    <TextUnit id="588" loc="1.589">χραισμεῖν: ἀργαλέος γὰρ ̓Ολύμπιος ἀντιφέρεσθαι:</TextUnit>
    <TextUnit id="589" loc="1.590">ἤδη γάρ με καὶ ἄλλοτ' ἀλεξέμεναι μεμαῶτα</TextUnit>
    <TextUnit id="590" loc="1.591">ῥῖψε ποδὸς τεταγὼν ἀπὸ βηλοῦ θεσπεσίοιο,</TextUnit>
    <TextUnit id="591" loc="1.592">πᾶν δ' ἦμαρ φερόμην, ἅμα δ' ἠελίῳ καταδύντι</TextUnit>
    <TextUnit id="592" loc="1.593">κάππεσον ἐν Λήμνῳ, ὀλίγος δ' ἔτι θυμὸς ἐνῆεν:</TextUnit>
    <TextUnit id="593" loc="1.594">ἔνθά με Σίντιες ἄνδρες ἄφαρ κομίσαντο πεσόντα.</TextUnit>
    <TextUnit id="594" loc="1.595">ὣς φάτο, μείδησεν δὲ θεὰ λευκώλενος ̔́Ηρη,</TextUnit>
    <TextUnit id="595" loc="1.596">μειδήσασα δὲ παιδὸς ἐδέξατο χειρὶ κύπελλον:</TextUnit>
    <TextUnit id="596" loc="1.597">αὐτὰρ ὃ τοῖς ἄλλοισι θεοῖς ἐνδέξια πᾶσιν</TextUnit>
    <TextUnit id="597" loc="1.598">οἰνοχόει γλυκὺ νέκταρ ἀπὸ κρητῆρος ἀφύσσων:</TextUnit>
    <TextUnit id="598" loc="1.599">ἄσβεστος δ' ἄρ' ἐνῶρτο γέλως μακάρεσσι θεοῖσιν</TextUnit>
    <TextUnit id="599" loc="1.600">ὡς ἴδον ̔́Ηφαιστον διὰ δώματα ποιπνύοντα.</TextUnit>
    <TextUnit id="600" loc="1.601">ὣς τότε μὲν πρόπαν ἦμαρ ἐς ἠέλιον καταδύντα</TextUnit>
    <TextUnit id="601" loc="1.602">δαίνυντ', οὐδέ τι θυμὸς ἐδεύετο δαιτὸς ἐί̈σης,</TextUnit>
    <TextUnit id="602" loc="1.603">οὐ μὲν φόρμιγγος περικαλλέος ἣν ἔχ' ̓Απόλλων,</TextUnit>
    <TextUnit id="603" loc="1.604">Μουσάων θ' αἳ ἄειδον ἀμειβόμεναι ὀπὶ καλῇ.</TextUnit>
    <TextUnit id="604" loc="1.605">αὐτὰρ ἐπεὶ κατέδυ λαμπρὸν φάος ἠελίοιο,</TextUnit>
    <TextUnit id="605" loc="1.606">οἳ μὲν κακκείοντες ἔβαν οἶκον δὲ ἕκαστος,</TextUnit>
    <TextUnit id="606" loc="1.607">ἧχι ἑκάστῳ δῶμα περικλυτὸς ἀμφιγυήεις</TextUnit>
    <TextUnit id="607" loc="1.608">̔́Ηφαιστος ποίησεν ἰδυίῃσι πραπίδεσσι:</TextUnit>
    <TextUnit id="608" loc="1.609">Ζεὺς δὲ πρὸς ὃν λέχος ἤϊ' ̓Ολύμπιος ἀστεροπητής,</TextUnit>
    <TextUnit id="609" loc="1.610">ἔνθα πάρος κοιμᾶθ' ὅτε μιν γλυκὺς ὕπνος ἱκάνοι:</TextUnit>
    <TextUnit id="610" loc="1.611">ἔνθα καθεῦδ' ἀναβάς, παρὰ δὲ χρυσόθρονος ̔́Ηρη.</TextUnit>
    <TextUnit id="611" loc="2.1">ἄλλοι μέν ῥα θεοί τε καὶ ἀνέρες ἱπποκορυσταὶ</TextUnit>
    <TextUnit id="612" loc="2.2">εὗδον παννύχιοι, Δία δ' οὐκ ἔχε νήδυμος ὕπνος,</TextUnit>
    <TextUnit id="613" loc="2.3">ἀλλ' ὅ γε μερμήριζε κατὰ φρένα ὡς ̓Αχιλῆα</TextUnit>
    <TextUnit id="614" loc="2.4">τιμήσῃ, ὀλέσῃ δὲ πολέας ἐπὶ νηυσὶν ̓Αχαιῶν.</TextUnit>
    <TextUnit id="615" loc="2.5">ἥδε δέ οἱ κατὰ θυμὸν ἀρίστη φαίνετο βουλή,</TextUnit>
    <TextUnit id="616" loc="2.6">πέμψαι ἐπ' ̓Ατρεί̈δῃ ̓Αγαμέμνονι οὖλον ὄνειρον:</TextUnit>
    <TextUnit id="617" loc="2.7">καί μιν φωνήσας ἔπεα πτερόεντα προσηύδα:</TextUnit>
    <TextUnit id="618" loc="2.8">βάσκ' ἴθι οὖλε ὄνειρε θοὰς ἐπὶ νῆας ̓Αχαιῶν:</TextUnit>
    <TextUnit id="619" loc="2.9">ἐλθὼν ἐς κλισίην ̓Αγαμέμνονος ̓Ατρεί̈δαο</TextUnit>
    <TextUnit id="620" loc="2.10">πάντα μάλ' ἀτρεκέως ἀγορευέμεν ὡς ἐπιτέλλω:</TextUnit>
    <TextUnit id="621" loc="2.11">θωρῆξαί ἑ κέλευε κάρη κομόωντας ̓Αχαιοὺς</TextUnit>
    <TextUnit id="622" loc="2.12">πανσυδίῃ: νῦν γάρ κεν ἕλοι πόλιν εὐρυάγυιαν</TextUnit>
    <TextUnit id="623" loc="2.13">Τρώων: οὐ γὰρ ἔτ' ἀμφὶς ̓Ολύμπια δώματ' ἔχοντες</TextUnit>
    <TextUnit id="624" loc="2.14">ἀθάνατοι φράζονται: ἐπέγναμψεν γὰρ ἅπαντας</TextUnit>
    <TextUnit id="625" loc="2.15">̔́Ηρη λισσομένη, Τρώεσσι δὲ κήδε' ἐφῆπται.</TextUnit>
    <TextUnit id="626" loc="2.16">ὣς φάτο, βῆ δ' ἄρ' ὄνειρος ἐπεὶ τὸν μῦθον ἄκουσε:</TextUnit>
    <TextUnit id="627" loc="2.17">καρπαλίμως δ' ἵκανε θοὰς ἐπὶ νῆας ̓Αχαιῶν,</TextUnit>
    <TextUnit id="628" loc="2.18">βῆ δ' ἄρ' ἐπ' ̓Ατρεί̈δην ̓Αγαμέμνονα: τὸν δὲ κίχανεν</TextUnit>
    <TextUnit id="629" loc="2.19">εὕδοντ' ἐν κλισίῃ, περὶ δ' ἀμβρόσιος κέχυθ' ὕπνος.</TextUnit>
    <TextUnit id="630" loc="2.20">στῆ δ' ἄρ' ὑπὲρ κεφαλῆς Νηληί̈ῳ υἷι ἐοικώς</TextUnit>
    <TextUnit id="631" loc="2.21">Νέστορι, τόν ῥα μάλιστα γερόντων τῖ' ̓Αγαμέμνων:</TextUnit>
    <TextUnit id="632" loc="2.22">τῷ μιν ἐεισάμενος προσεφώνεε θεῖος ὄνειρος:</TextUnit>
    <TextUnit id="633" loc="2.23">εὕδεις ̓Ατρέος υἱὲ δαί̈φρονος ἱπποδάμοιο:</TextUnit>
    <TextUnit id="634" loc="2.24">οὐ χρὴ παννύχιον εὕδειν βουληφόρον ἄνδρα</TextUnit>
    <TextUnit id="635" loc="2.25">ᾧ λαοί τ' ἐπιτετράφαται καὶ τόσσα μέμηλε:</TextUnit>
    <TextUnit id="636" loc="2.26">νῦν δ' ἐμέθεν ξύνες ὦκα: Διὸς δέ τοι ἄγγελός εἰμι,</TextUnit>
    <TextUnit id="637" loc="2.27">ὃς σεῦ ἄνευθεν ἐὼν μέγα κήδεται ἠδ' ἐλεαίρει.</TextUnit>
    <TextUnit id="638" loc="2.28">θωρῆξαί σε κέλευσε κάρη κομόωντας ̓Αχαιοὺς</TextUnit>
    <TextUnit id="639" loc="2.29">πανσυδίῃ: νῦν γάρ κεν ἕλοις πόλιν εὐρυάγυιαν</TextUnit>
    <TextUnit id="640" loc="2.30">Τρώων: οὐ γὰρ ἔτ' ἀμφὶς ̓Ολύμπια δώματ' ἔχοντες</TextUnit>
    <TextUnit id="641" loc="2.31">ἀθάνατοι φράζονται: ἐπέγναμψεν γὰρ ἅπαντας</TextUnit>
    <TextUnit id="642" loc="2.32">̔́Ηρη λισσομένη, Τρώεσσι δὲ κήδε' ἐφῆπται</TextUnit>
    <TextUnit id="643" loc="2.33">ἐκ Διός: ἀλλὰ σὺ σῇσιν ἔχε φρεσί, μηδέ σε λήθη</TextUnit>
    <TextUnit id="644" loc="2.34">αἱρείτω εὖτ' ἄν σε μελίφρων ὕπνος ἀνήῃ.</TextUnit>
    <TextUnit id="645" loc="2.35">ὣς ἄρα φωνήσας ἀπεβήσετο, τὸν δὲ λίπ' αὐτοῦ</TextUnit>
    <TextUnit id="646" loc="2.36">τὰ φρονέοντ' ἀνὰ θυμὸν ἅ ῥ' οὐ τελέεσθαι ἔμελλον:</TextUnit>
    <TextUnit id="647" loc="2.37">φῆ γὰρ ὅ γ' αἱρήσειν Πριάμου πόλιν ἤματι κείνῳ</TextUnit>
    <TextUnit id="648" loc="2.38">νήπιος, οὐδὲ τὰ ᾔδη ἅ ῥα Ζεὺς μήδετο ἔργα:</TextUnit>
    <TextUnit id="649" loc="2.39">θήσειν γὰρ ἔτ' ἔμελλεν ἐπ' ἄλγεά τε στοναχάς τε</TextUnit>
    <TextUnit id="650" loc="2.40">Τρωσί τε καὶ Δαναοῖσι διὰ κρατερὰς ὑσμίνας.</TextUnit>
    <TextUnit id="651" loc="2.41">ἔγρετο δ' ἐξ ὕπνου, θείη δέ μιν ἀμφέχυτ' ὀμφή:</TextUnit>
    <TextUnit id="652" loc="2.42">ἕζετο δ' ὀρθωθείς, μαλακὸν δ' ἔνδυνε χιτῶνα</TextUnit>
    <TextUnit id="653" loc="2.43">καλὸν νηγάτεον, περὶ δὲ μέγα βάλλετο φᾶρος:</TextUnit>
    <TextUnit id="654" loc="2.44">ποσσὶ δ' ὑπὸ λιπαροῖσιν ἐδήσατο καλὰ πέδιλα,</TextUnit>
    <TextUnit id="655" loc="2.45">ἀμφὶ δ' ἄρ' ὤμοισιν βάλετο ξίφος ἀργυρόηλον:</TextUnit>
    <TextUnit id="656" loc="2.46">εἵλετο δὲ σκῆπτρον πατρώϊον ἄφθιτον αἰεὶ</TextUnit>
    <TextUnit id="657" loc="2.47">σὺν τῷ ἔβη κατὰ νῆας ̓Αχαιῶν χαλκοχιτώνων:</TextUnit>
    <TextUnit id="658" loc="2.48">ἠὼς μέν ῥα θεὰ προσεβήσετο μακρὸν ̓́Ολυμπον</TextUnit>
    <TextUnit id="659" loc="2.49">Ζηνὶ φόως ἐρέουσα καὶ ἄλλοις ἀθανάτοισιν:</TextUnit>
    <TextUnit id="660" loc="2.50">αὐτὰρ ὃ κηρύκεσσι λιγυφθόγγοισι κέλευσε</TextUnit>
    <TextUnit id="661" loc="2.51">κηρύσσειν ἀγορὴν δὲ κάρη κομόωντας ̓Αχαιούς:</TextUnit>
    <TextUnit id="662" loc="2.52">οἳ μὲν ἐκήρυσσον, τοὶ δ' ἠγείροντο μάλ' ὦκα:</TextUnit>
    <TextUnit id="663" loc="2.53">βουλὴν δὲ πρῶτον μεγαθύμων ἷζε γερόντων</TextUnit>
    <TextUnit id="664" loc="2.54">Νεστορέῃ παρὰ νηὶ̈ Πυλοιγενέος βασιλῆος:</TextUnit>
    <TextUnit id="665" loc="2.55">τοὺς ὅ γε συγκαλέσας πυκινὴν ἀρτύνετο βουλήν:</TextUnit>
    <TextUnit id="666" loc="2.56">κλῦτε φίλοι: θεῖός μοι ἐνύπνιον ἦλθεν ὄνειρος</TextUnit>
    <TextUnit id="667" loc="2.57">ἀμβροσίην διὰ νύκτα: μάλιστα δὲ Νέστορι δίῳ</TextUnit>
    <TextUnit id="668" loc="2.58">εἶδός τε μέγεθός τε φυήν τ' ἄγχιστα ἐῴκει:</TextUnit>
    <TextUnit id="669" loc="2.59">στῆ δ' ἄρ' ὑπὲρ κεφαλῆς καί με πρὸς μῦθον ἔειπεν:</TextUnit>
    <TextUnit id="670" loc="2.60">εὕδεις ̓Ατρέος υἱὲ δαί̈φρονος ἱπποδάμοιο:</TextUnit>
    <TextUnit id="671" loc="2.61">οὐ χρὴ παννύχιον εὕδειν βουληφόρον ἄνδρα,</TextUnit>
    <TextUnit id="672" loc="2.62">ᾧ λαοί τ' ἐπιτετράφαται καὶ τόσσα μέμηλε:</TextUnit>
    <TextUnit id="673" loc="2.63">νῦν δ' ἐμέθεν ξύνες ὦκα: Διὸς δέ τοι ἄγγελός εἰμι,</TextUnit>
    <TextUnit id="674" loc="2.64">ὃς σεῦ ἄνευθεν ἐὼν μέγα κήδεται ἠδ' ἐλεαίρει:</TextUnit>
    <TextUnit id="675" loc="2.65">θωρῆξαί σε κέλευσε κάρη κομόωντας ̓Αχαιοὺς</TextUnit>
    <TextUnit id="676" loc="2.66">πανσυδίῃ: νῦν γάρ κεν ἕλοις πόλιν εὐρυάγυιαν</TextUnit>
    <TextUnit id="677" loc="2.67">Τρώων: οὐ γὰρ ἔτ' ἀμφὶς ̓Ολύμπια δώματ' ἔχοντες</TextUnit>
    <TextUnit id="678" loc="2.68">ἀθάνατοι φράζονται: ἐπέγναμψεν γὰρ ἅπαντας</TextUnit>
    <TextUnit id="679" loc="2.69">̔́Ηρη λισσομένη, Τρώεσσι δὲ κήδε' ἐφῆπται</TextUnit>
    <TextUnit id="680" loc="2.70">ἐκ Διός: ἀλλὰ σὺ σῇσιν ἔχε φρεσίν: ὣς ὃ μὲν εἰπὼν</TextUnit>
    <TextUnit id="681" loc="2.71">ᾤχετ' ἀποπτάμενος, ἐμὲ δὲ γλυκὺς ὕπνος ἀνῆκεν.</TextUnit>
    <TextUnit id="682" loc="2.72">ἀλλ' ἄγετ' αἴ κέν πως θωρήξομεν υἷας ̓Αχαιῶν:</TextUnit>
    <TextUnit id="683" loc="2.73">πρῶτα δ' ἐγὼν ἔπεσιν πειρήσομαι, ἣ θέμις ἐστί,</TextUnit>
    <TextUnit id="684" loc="2.74">καὶ φεύγειν σὺν νηυσὶ πολυκλήϊσι κελεύσω:</TextUnit>
    <TextUnit id="685" loc="2.75">ὑμεῖς δ' ἄλλοθεν ἄλλος ἐρητύειν ἐπέεσσιν.</TextUnit>
    <TextUnit id="686" loc="2.76">ἤτοι ὅ γ' ὣς εἰπὼν κατ' ἄρ' ἕζετο, τοῖσι δ' ἀνέστη</TextUnit>
    <TextUnit id="687" loc="2.77">Νέστωρ, ὅς ῥα Πύλοιο ἄναξ ἦν ἠμαθόεντος,</TextUnit>
    <TextUnit id="688" loc="2.78">ὅ σφιν ἐὺ φρονέων ἀγορήσατο καὶ μετέειπεν:</TextUnit>
    <TextUnit id="689" loc="2.79">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="690" loc="2.80">εἰ μέν τις τὸν ὄνειρον ̓Αχαιῶν ἄλλος ἔνισπε</TextUnit>
    <TextUnit id="691" loc="2.81">ψεῦδός κεν φαῖμεν καὶ νοσφιζοίμεθα μᾶλλον:</TextUnit>
    <TextUnit id="692" loc="2.82">νῦν δ' ἴδεν ὃς μέγ' ἄριστος ̓Αχαιῶν εὔχεται εἶναι:</TextUnit>
    <TextUnit id="693" loc="2.83">ἀλλ' ἄγετ' αἴ κέν πως θωρήξομεν υἷας ̓Αχαιῶν.</TextUnit>
    <TextUnit id="694" loc="2.84">ὣς ἄρα φωνήσας βουλῆς ἐξῆρχε νέεσθαι,</TextUnit>
    <TextUnit id="695" loc="2.85">οἳ δ' ἐπανέστησαν πείθοντό τε ποιμένι λαῶν</TextUnit>
    <TextUnit id="696" loc="2.86">σκηπτοῦχοι βασιλῆες: ἐπεσσεύοντο δὲ λαοί.</TextUnit>
    <TextUnit id="697" loc="2.87">ἠύ̈τε ἔθνεα εἶσι μελισσάων ἁδινάων</TextUnit>
    <TextUnit id="698" loc="2.88">πέτρης ἐκ γλαφυρῆς αἰεὶ νέον ἐρχομενάων,</TextUnit>
    <TextUnit id="699" loc="2.89">βοτρυδὸν δὲ πέτονται ἐπ' ἄνθεσιν εἰαρινοῖσιν:</TextUnit>
    <TextUnit id="700" loc="2.90">αἳ μέν τ' ἔνθα ἅλις πεποτήαται, αἳ δέ τε ἔνθα:</TextUnit>
    <TextUnit id="701" loc="2.91">ὣς τῶν ἔθνεα πολλὰ νεῶν ἄπο καὶ κλισιάων</TextUnit>
    <TextUnit id="702" loc="2.92">ἠϊόνος προπάροιθε βαθείης ἐστιχόωντο</TextUnit>
    <TextUnit id="703" loc="2.93">ἰλαδὸν εἰς ἀγορήν: μετὰ δέ σφισιν ὄσσα δεδήει</TextUnit>
    <TextUnit id="704" loc="2.94">ὀτρύνους' ἰέναι Διὸς ἄγγελος: οἳ δ' ἀγέροντο.</TextUnit>
    <TextUnit id="705" loc="2.95">τετρήχει δ' ἀγορή, ὑπὸ δὲ στεναχίζετο γαῖα</TextUnit>
    <TextUnit id="706" loc="2.96">λαῶν ἱζόντων, ὅμαδος δ' ἦν: ἐννέα δέ σφεας</TextUnit>
    <TextUnit id="707" loc="2.97">κήρυκες βοόωντες ἐρήτυον, εἴ ποτ' ἀϋτῆς</TextUnit>
    <TextUnit id="708" loc="2.98">σχοίατ', ἀκούσειαν δὲ διοτρεφέων βασιλήων.</TextUnit>
    <TextUnit id="709" loc="2.99">σπουδῇ δ' ἕζετο λαός, ἐρήτυθεν δὲ καθ' ἕδρας</TextUnit>
    <TextUnit id="710" loc="2.100">παυσάμενοι κλαγγῆς: ἀνὰ δὲ κρείων ̓Αγαμέμνων</TextUnit>
    <TextUnit id="711" loc="2.101">ἔστη σκῆπτρον ἔχων τὸ μὲν ̔́Ηφαιστος κάμε τεύχων.</TextUnit>
    <TextUnit id="712" loc="2.102">̔́Ηφαιστος μὲν δῶκε Διὶ Κρονίωνι ἄνακτι,</TextUnit>
    <TextUnit id="713" loc="2.103">αὐτὰρ ἄρα Ζεὺς δῶκε διακτόρῳ ἀργεϊφόντῃ:</TextUnit>
    <TextUnit id="714" loc="2.104">̔Ερμείας δὲ ἄναξ δῶκεν Πέλοπι πληξίππῳ,</TextUnit>
    <TextUnit id="715" loc="2.105">αὐτὰρ ὃ αὖτε Πέλοψ δῶκ' ̓Ατρέϊ ποιμένι λαῶν,</TextUnit>
    <TextUnit id="716" loc="2.106">̓Ατρεὺς δὲ θνῄσκων ἔλιπεν πολύαρνι Θυέστῃ,</TextUnit>
    <TextUnit id="717" loc="2.107">αὐτὰρ ὃ αὖτε Θυέστ' ̓Αγαμέμνονι λεῖπε φορῆναι,</TextUnit>
    <TextUnit id="718" loc="2.108">πολλῇσιν νήσοισι καὶ ̓́Αργεϊ παντὶ ἀνάσσειν.</TextUnit>
    <TextUnit id="719" loc="2.109">τῷ ὅ γ' ἐρεισάμενος ἔπε' ̓Αργείοισι μετηύδα:</TextUnit>
    <TextUnit id="720" loc="2.110">ὦ φίλοι ἥρωες Δαναοὶ θεράποντες ̓́Αρηος</TextUnit>
    <TextUnit id="721" loc="2.111">Ζεύς με μέγα Κρονίδης ἄτῃ ἐνέδησε βαρείῃ,</TextUnit>
    <TextUnit id="722" loc="2.112">σχέτλιος, ὃς πρὶν μέν μοι ὑπέσχετο καὶ κατένευσεν</TextUnit>
    <TextUnit id="723" loc="2.113">̓́Ιλιον ἐκπέρσαντ' εὐτείχεον ἀπονέεσθαι,</TextUnit>
    <TextUnit id="724" loc="2.114">νῦν δὲ κακὴν ἀπάτην βουλεύσατο, καί με κελεύει</TextUnit>
    <TextUnit id="725" loc="2.115">δυσκλέα ̓́Αργος ἱκέσθαι, ἐπεὶ πολὺν ὤλεσα λαόν.</TextUnit>
    <TextUnit id="726" loc="2.116">οὕτω που Διὶ μέλλει ὑπερμενέϊ φίλον εἶναι,</TextUnit>
    <TextUnit id="727" loc="2.117">ὃς δὴ πολλάων πολίων κατέλυσε κάρηνα</TextUnit>
    <TextUnit id="728" loc="2.118">ἠδ' ἔτι καὶ λύσει: τοῦ γὰρ κράτος ἐστὶ μέγιστον.</TextUnit>
    <TextUnit id="729" loc="2.119">αἰσχρὸν γὰρ τόδε γ' ἐστὶ καὶ ἐσσομένοισι πυθέσθαι</TextUnit>
    <TextUnit id="730" loc="2.120">μὰψ οὕτω τοιόνδε τοσόνδε τε λαὸν ̓Αχαιῶν</TextUnit>
    <TextUnit id="731" loc="2.121">ἄπρηκτον πόλεμον πολεμίζειν ἠδὲ μάχεσθαι</TextUnit>
    <TextUnit id="732" loc="2.122">ἀνδράσι παυροτέροισι, τέλος δ' οὔ πώ τι πέφανται:</TextUnit>
    <TextUnit id="733" loc="2.123">εἴ περ γάρ κ' ἐθέλοιμεν ̓Αχαιοί τε Τρῶές τε</TextUnit>
    <TextUnit id="734" loc="2.124">ὅρκια πιστὰ ταμόντες ἀριθμηθήμεναι ἄμφω,</TextUnit>
    <TextUnit id="735" loc="2.125">Τρῶας μὲν λέξασθαι ἐφέστιοι ὅσσοι ἔασιν,</TextUnit>
    <TextUnit id="736" loc="2.126">ἡμεῖς δ' ἐς δεκάδας διακοσμηθεῖμεν ̓Αχαιοί,</TextUnit>
    <TextUnit id="737" loc="2.127">Τρώων δ' ἄνδρα ἕκαστοι ἑλοίμεθα οἰνοχοεύειν,</TextUnit>
    <TextUnit id="738" loc="2.128">πολλαί κεν δεκάδες δευοίατο οἰνοχόοιο.</TextUnit>
    <TextUnit id="739" loc="2.129">τόσσον ἐγώ φημι πλέας ἔμμεναι υἷας ̓Αχαιῶν</TextUnit>
    <TextUnit id="740" loc="2.130">Τρώων, οἳ ναίουσι κατὰ πτόλιν: ἀλλ' ἐπίκουροι</TextUnit>
    <TextUnit id="741" loc="2.131">πολλέων ἐκ πολίων ἐγχέσπαλοι ἄνδρες ἔασιν,</TextUnit>
    <TextUnit id="742" loc="2.132">οἵ με μέγα πλάζουσι καὶ οὐκ εἰῶς' ἐθέλοντα</TextUnit>
    <TextUnit id="743" loc="2.133">̓Ιλίου ἐκπέρσαι εὖ ναιόμενον πτολίεθρον.</TextUnit>
    <TextUnit id="744" loc="2.134">ἐννέα δὴ βεβάασι Διὸς μεγάλου ἐνιαυτοί,</TextUnit>
    <TextUnit id="745" loc="2.135">καὶ δὴ δοῦρα σέσηπε νεῶν καὶ σπάρτα λέλυνται:</TextUnit>
    <TextUnit id="746" loc="2.136">αἳ δέ που ἡμέτεραί τ' ἄλοχοι καὶ νήπια τέκνα</TextUnit>
    <TextUnit id="747" loc="2.137">εἵατ' ἐνὶ μεγάροις ποτιδέγμεναι: ἄμμι δὲ ἔργον</TextUnit>
    <TextUnit id="748" loc="2.138">αὔτως ἀκράαντον οὗ εἵνεκα δεῦρ' ἱκόμεσθα.</TextUnit>
    <TextUnit id="749" loc="2.139">ἀλλ' ἄγεθ' ὡς ἂν ἐγὼ εἴπω πειθώμεθα πάντες:</TextUnit>
    <TextUnit id="750" loc="2.140">φεύγωμεν σὺν νηυσὶ φίλην ἐς πατρίδα γαῖαν:</TextUnit>
    <TextUnit id="751" loc="2.141">οὐ γὰρ ἔτι Τροίην αἱρήσομεν εὐρυάγυιαν.</TextUnit>
    <TextUnit id="752" loc="2.142">ὣς φάτο, τοῖσι δὲ θυμὸν ἐνὶ στήθεσσιν ὄρινε</TextUnit>
    <TextUnit id="753" loc="2.143">πᾶσι μετὰ πληθὺν ὅσοι οὐ βουλῆς ἐπάκουσαν:</TextUnit>
    <TextUnit id="754" loc="2.144">κινήθη δ' ἀγορὴ φὴ κύματα μακρὰ θαλάσσης</TextUnit>
    <TextUnit id="755" loc="2.145">πόντου ̓Ικαρίοιο, τὰ μέν τ' Εὖρός τε Νότος τε</TextUnit>
    <TextUnit id="756" loc="2.146">ὤρορ' ἐπαί̈ξας πατρὸς Διὸς ἐκ νεφελάων.</TextUnit>
    <TextUnit id="757" loc="2.147">ὡς δ' ὅτε κινήσῃ Ζέφυρος βαθὺ λήϊον ἐλθὼν</TextUnit>
    <TextUnit id="758" loc="2.148">λάβρος ἐπαιγίζων, ἐπί τ' ἠμύει ἀσταχύεσσιν,</TextUnit>
    <TextUnit id="759" loc="2.149">ὣς τῶν πᾶς' ἀγορὴ κινήθη: τοὶ δ' ἀλαλητῷ</TextUnit>
    <TextUnit id="760" loc="2.150">νῆας ἔπ' ἐσσεύοντο, ποδῶν δ' ὑπένερθε κονίη</TextUnit>
    <TextUnit id="761" loc="2.151">ἵστατ' ἀειρομένη: τοὶ δ' ἀλλήλοισι κέλευον</TextUnit>
    <TextUnit id="762" loc="2.152">ἅπτεσθαι νηῶν ἠδ' ἑλκέμεν εἰς ἅλα δῖαν,</TextUnit>
    <TextUnit id="763" loc="2.153">οὐρούς τ' ἐξεκάθαιρον: ἀϋτὴ δ' οὐρανὸν ἷκεν</TextUnit>
    <TextUnit id="764" loc="2.154">οἴκαδε ἱεμένων: ὑπὸ δ' ᾕρεον ἕρματα νηῶν.</TextUnit>
    <TextUnit id="765" loc="2.155">ἔνθά κεν ̓Αργείοισιν ὑπέρμορα νόστος ἐτύχθη</TextUnit>
    <TextUnit id="766" loc="2.156">εἰ μὴ ̓Αθηναίην ̔́Ηρη πρὸς μῦθον ἔειπεν:</TextUnit>
    <TextUnit id="767" loc="2.157">ὢ πόποι αἰγιόχοιο Διὸς τέκος ̓Ατρυτώνη,</TextUnit>
    <TextUnit id="768" loc="2.158">οὕτω δὴ οἶκον δὲ φίλην ἐς πατρίδα γαῖαν</TextUnit>
    <TextUnit id="769" loc="2.159">̓Αργεῖοι φεύξονται ἐπ' εὐρέα νῶτα θαλάσσης,</TextUnit>
    <TextUnit id="770" loc="2.160">κὰδ δέ κεν εὐχωλὴν Πριάμῳ καὶ Τρωσὶ λίποιεν</TextUnit>
    <TextUnit id="771" loc="2.161">̓Αργείην ̔Ελένην, ἧς εἵνεκα πολλοὶ ̓Αχαιῶν</TextUnit>
    <TextUnit id="772" loc="2.162">ἐν Τροίῃ ἀπόλοντο φίλης ἀπὸ πατρίδος αἴης:</TextUnit>
    <TextUnit id="773" loc="2.163">ἀλλ' ἴθι νῦν κατὰ λαὸν ̓Αχαιῶν χαλκοχιτώνων:</TextUnit>
    <TextUnit id="774" loc="2.164">σοῖς ἀγανοῖς ἐπέεσσιν ἐρήτυε φῶτα ἕκαστον,</TextUnit>
    <TextUnit id="775" loc="2.165">μηδὲ ἔα νῆας ἅλα δ' ἑλκέμεν ἀμφιελίσσας.</TextUnit>
    <TextUnit id="776" loc="2.166">ὣς ἔφατ', οὐδ' ἀπίθησε θεὰ γλαυκῶπις ̓Αθήνη,</TextUnit>
    <TextUnit id="777" loc="2.167">βῆ δὲ κατ' Οὐλύμποιο καρήνων ἀί̈ξασα:</TextUnit>
    <TextUnit id="778" loc="2.168">καρπαλίμως δ' ἵκανε θοὰς ἐπὶ νῆας ̓Αχαιῶν.</TextUnit>
    <TextUnit id="779" loc="2.169">εὗρεν ἔπειτ' ̓Οδυσῆα Διὶ μῆτιν ἀτάλαντον</TextUnit>
    <TextUnit id="780" loc="2.170">ἑσταότ': οὐδ' ὅ γε νηὸς ἐϋσσέλμοιο μελαίνης</TextUnit>
    <TextUnit id="781" loc="2.171">ἅπτετ', ἐπεί μιν ἄχος κραδίην καὶ θυμὸν ἵκανεν:</TextUnit>
    <TextUnit id="782" loc="2.172">ἀγχοῦ δ' ἱσταμένη προσέφη γλαυκῶπις ̓Αθήνη:</TextUnit>
    <TextUnit id="783" loc="2.173">διογενὲς Λαερτιάδη πολυμήχαν' ̓Οδυσσεῦ,</TextUnit>
    <TextUnit id="784" loc="2.174">οὕτω δὴ οἶκον δὲ φίλην ἐς πατρίδα γαῖαν</TextUnit>
    <TextUnit id="785" loc="2.175">φεύξεσθ' ἐν νήεσσι πολυκλήϊσι πεσόντες,</TextUnit>
    <TextUnit id="786" loc="2.176">κὰδ δέ κεν εὐχωλὴν Πριάμῳ καὶ Τρωσὶ λίποιτε</TextUnit>
    <TextUnit id="787" loc="2.177">̓Αργείην ̔Ελένην, ἧς εἵνεκα πολλοὶ ̓Αχαιῶν</TextUnit>
    <TextUnit id="788" loc="2.178">ἐν Τροίῃ ἀπόλοντο φίλης ἀπὸ πατρίδος αἴης;</TextUnit>
    <TextUnit id="789" loc="2.179">ἀλλ' ἴθι νῦν κατὰ λαὸν ̓Αχαιῶν, μηδ' ἔτ' ἐρώει,</TextUnit>
    <TextUnit id="790" loc="2.180">σοῖς δ' ἀγανοῖς ἐπέεσσιν ἐρήτυε φῶτα ἕκαστον,</TextUnit>
    <TextUnit id="791" loc="2.181">μηδὲ ἔα νῆας ἅλα δ' ἑλκέμεν ἀμφιελίσσας.</TextUnit>
    <TextUnit id="792" loc="2.182">ὣς φάθ', ὃ δὲ ξυνέηκε θεᾶς ὄπα φωνησάσης,</TextUnit>
    <TextUnit id="793" loc="2.183">βῆ δὲ θέειν, ἀπὸ δὲ χλαῖναν βάλε: τὴν δὲ κόμισσε</TextUnit>
    <TextUnit id="794" loc="2.184">κῆρυξ Εὐρυβάτης ̓Ιθακήσιος ὅς οἱ ὀπήδει:</TextUnit>
    <TextUnit id="795" loc="2.185">αὐτὸς δ' ̓Ατρεί̈δεω ̓Αγαμέμνονος ἀντίος ἐλθὼν</TextUnit>
    <TextUnit id="796" loc="2.186">δέξατό οἱ σκῆπτρον πατρώϊον ἄφθιτον αἰεί:</TextUnit>
    <TextUnit id="797" loc="2.187">σὺν τῷ ἔβη κατὰ νῆας ̓Αχαιῶν χαλκοχιτώνων.</TextUnit>
    <TextUnit id="798" loc="2.188">ὅν τινα μὲν βασιλῆα καὶ ἔξοχον ἄνδρα κιχείη</TextUnit>
    <TextUnit id="799" loc="2.189">τὸν δ' ἀγανοῖς ἐπέεσσιν ἐρητύσασκε παραστάς:</TextUnit>
    <TextUnit id="800" loc="2.190">δαιμόνι' οὔ σε ἔοικε κακὸν ὣς δειδίσσεσθαι,</TextUnit>
    <TextUnit id="801" loc="2.191">ἀλλ' αὐτός τε κάθησο καὶ ἄλλους ἵδρυε λαούς:</TextUnit>
    <TextUnit id="802" loc="2.192">οὐ γάρ πω σάφα οἶσθ' οἷος νόος ̓Ατρεί̈ωνος:</TextUnit>
    <TextUnit id="803" loc="2.193">νῦν μὲν πειρᾶται, τάχα δ' ἴψεται υἷας ̓Αχαιῶν.</TextUnit>
    <TextUnit id="804" loc="2.194">ἐν βουλῇ δ' οὐ πάντες ἀκούσαμεν οἷον ἔειπε.</TextUnit>
    <TextUnit id="805" loc="2.195">μή τι χολωσάμενος ῥέξῃ κακὸν υἷας ̓Αχαιῶν:</TextUnit>
    <TextUnit id="806" loc="2.196">θυμὸς δὲ μέγας ἐστὶ διοτρεφέων βασιλήων,</TextUnit>
    <TextUnit id="807" loc="2.197">τιμὴ δ' ἐκ Διός ἐστι, φιλεῖ δέ ἑ μητίετα Ζεύς.</TextUnit>
    <TextUnit id="808" loc="2.198">ὃν δ' αὖ δήμου τ' ἄνδρα ἴδοι βοόωντά τ' ἐφεύροι,</TextUnit>
    <TextUnit id="809" loc="2.199">τὸν σκήπτρῳ ἐλάσασκεν ὁμοκλήσασκέ τε μύθῳ:</TextUnit>
    <TextUnit id="810" loc="2.200">δαιμόνι' ἀτρέμας ἧσο καὶ ἄλλων μῦθον ἄκουε,</TextUnit>
    <TextUnit id="811" loc="2.201">οἳ σέο φέρτεροί εἰσι, σὺ δ' ἀπτόλεμος καὶ ἄναλκις</TextUnit>
    <TextUnit id="812" loc="2.202">οὔτέ ποτ' ἐν πολέμῳ ἐναρίθμιος οὔτ' ἐνὶ βουλῇ:</TextUnit>
    <TextUnit id="813" loc="2.203">οὐ μέν πως πάντες βασιλεύσομεν ἐνθάδ' ̓Αχαιοί:</TextUnit>
    <TextUnit id="814" loc="2.204">οὐκ ἀγαθὸν πολυκοιρανίη: εἷς κοίρανος ἔστω,</TextUnit>
    <TextUnit id="815" loc="2.205">εἷς βασιλεύς, ᾧ δῶκε Κρόνου πάϊς ἀγκυλομήτεω</TextUnit>
    <TextUnit id="816" loc="2.206">σκῆπτρόν τ' ἠδὲ θέμιστας, ἵνά σφισι βουλεύῃσι.</TextUnit>
    <TextUnit id="817" loc="2.207">ὣς ὅ γε κοιρανέων δίεπε στρατόν: οἳ δ' ἀγορὴν δὲ</TextUnit>
    <TextUnit id="818" loc="2.208">αὖτις ἐπεσσεύοντο νεῶν ἄπο καὶ κλισιάων</TextUnit>
    <TextUnit id="819" loc="2.209">ἠχῇ, ὡς ὅτε κῦμα πολυφλοίσβοιο θαλάσσης</TextUnit>
    <TextUnit id="820" loc="2.210">αἰγιαλῷ μεγάλῳ βρέμεται, σμαραγεῖ δέ τε πόντος.</TextUnit>
    <TextUnit id="821" loc="2.211">ἄλλοι μέν ῥ' ἕζοντο, ἐρήτυθεν δὲ καθ' ἕδρας:</TextUnit>
    <TextUnit id="822" loc="2.212">Θερσίτης δ' ἔτι μοῦνος ἀμετροεπὴς ἐκολῴα,</TextUnit>
    <TextUnit id="823" loc="2.213">ὃς ἔπεα φρεσὶν ᾗσιν ἄκοσμά τε πολλά τε ᾔδη</TextUnit>
    <TextUnit id="824" loc="2.214">μάψ, ἀτὰρ οὐ κατὰ κόσμον, ἐριζέμεναι βασιλεῦσιν,</TextUnit>
    <TextUnit id="825" loc="2.215">ἀλλ' ὅ τι οἱ εἴσαιτο γελοίϊον ̓Αργείοισιν</TextUnit>
    <TextUnit id="826" loc="2.216">ἔμμεναι: αἴσχιστος δὲ ἀνὴρ ὑπὸ ̓́Ιλιον ἦλθε:</TextUnit>
    <TextUnit id="827" loc="2.217">φολκὸς ἔην, χωλὸς δ' ἕτερον πόδα: τὼ δέ οἱ ὤμω</TextUnit>
    <TextUnit id="828" loc="2.218">κυρτὼ ἐπὶ στῆθος συνοχωκότε: αὐτὰρ ὕπερθε</TextUnit>
    <TextUnit id="829" loc="2.219">φοξὸς ἔην κεφαλήν, ψεδνὴ δ' ἐπενήνοθε λάχνη.</TextUnit>
    <TextUnit id="830" loc="2.220">ἔχθιστος δ' ̓Αχιλῆϊ μάλιστ' ἦν ἠδ' ̓Οδυσῆϊ:</TextUnit>
    <TextUnit id="831" loc="2.221">τὼ γὰρ νεικείεσκε: τότ' αὖτ' ̓Αγαμέμνονι δίῳ</TextUnit>
    <TextUnit id="832" loc="2.222">ὀξέα κεκλήγων λέγ' ὀνείδεα: τῷ δ' ἄρ' ̓Αχαιοὶ</TextUnit>
    <TextUnit id="833" loc="2.223">ἐκπάγλως κοτέοντο νεμέσσηθέν τ' ἐνὶ θυμῷ.</TextUnit>
    <TextUnit id="834" loc="2.224">αὐτὰρ ὃ μακρὰ βοῶν ̓Αγαμέμνονα νείκεε μύθῳ:</TextUnit>
    <TextUnit id="835" loc="2.225">̓Ατρεί̈δη τέο δ' αὖτ' ἐπιμέμφεαι ἠδὲ χατίζεις;</TextUnit>
    <TextUnit id="836" loc="2.226">πλεῖαί τοι χαλκοῦ κλισίαι, πολλαὶ δὲ γυναῖκες</TextUnit>
    <TextUnit id="837" loc="2.227">εἰσὶν ἐνὶ κλισίῃς ἐξαίρετοι, ἅς τοι ̓Αχαιοὶ</TextUnit>
    <TextUnit id="838" loc="2.228">πρωτίστῳ δίδομεν εὖτ' ἂν πτολίεθρον ἕλωμεν.</TextUnit>
    <TextUnit id="839" loc="2.229">ἦ ἔτι καὶ χρυσοῦ ἐπιδεύεαι, ὅν κέ τις οἴσει</TextUnit>
    <TextUnit id="840" loc="2.230">Τρώων ἱπποδάμων ἐξ ̓Ιλίου υἷος ἄποινα,</TextUnit>
    <TextUnit id="841" loc="2.231">ὅν κεν ἐγὼ δήσας ἀγάγω ἢ ἄλλος ̓Αχαιῶν,</TextUnit>
    <TextUnit id="842" loc="2.232">ἠὲ γυναῖκα νέην, ἵνα μίσγεαι ἐν φιλότητι,</TextUnit>
    <TextUnit id="843" loc="2.233">ἥν τ' αὐτὸς ἀπονόσφι κατίσχεαι; οὐ μὲν ἔοικεν</TextUnit>
    <TextUnit id="844" loc="2.234">ἀρχὸν ἐόντα κακῶν ἐπιβασκέμεν υἷας ̓Αχαιῶν.</TextUnit>
    <TextUnit id="845" loc="2.235">ὦ πέπονες κάκ' ἐλέγχε' ̓Αχαιί̈δες οὐκέτ' ̓Αχαιοὶ</TextUnit>
    <TextUnit id="846" loc="2.236">οἴκαδέ περ σὺν νηυσὶ νεώμεθα, τόνδε δ' ἐῶμεν</TextUnit>
    <TextUnit id="847" loc="2.237">αὐτοῦ ἐνὶ Τροίῃ γέρα πεσσέμεν, ὄφρα ἴδηται</TextUnit>
    <TextUnit id="848" loc="2.238">ἤ ῥά τί οἱ χἠμεῖς προσαμύνομεν ἦε καὶ οὐκί:</TextUnit>
    <TextUnit id="849" loc="2.239">ὃς καὶ νῦν ̓Αχιλῆα ἕο μέγ' ἀμείνονα φῶτα</TextUnit>
    <TextUnit id="850" loc="2.240">ἠτίμησεν: ἑλὼν γὰρ ἔχει γέρας αὐτὸς ἀπούρας.</TextUnit>
    <TextUnit id="851" loc="2.241">ἀλλὰ μάλ' οὐκ ̓Αχιλῆϊ χόλος φρεσίν, ἀλλὰ μεθήμων:</TextUnit>
    <TextUnit id="852" loc="2.242">ἦ γὰρ ἂν ̓Ατρεί̈δη νῦν ὕστατα λωβήσαιο:</TextUnit>
    <TextUnit id="853" loc="2.243">ὣς φάτο νεικείων ̓Αγαμέμνονα ποιμένα λαῶν,</TextUnit>
    <TextUnit id="854" loc="2.244">Θερσίτης: τῷ δ' ὦκα παρίστατο δῖος ̓Οδυσσεύς,</TextUnit>
    <TextUnit id="855" loc="2.245">καί μιν ὑπόδρα ἰδὼν χαλεπῷ ἠνίπαπε μύθῳ:</TextUnit>
    <TextUnit id="856" loc="2.246">Θερσῖτ' ἀκριτόμυθε, λιγύς περ ἐὼν ἀγορητής,</TextUnit>
    <TextUnit id="857" loc="2.247">ἴσχεο, μηδ' ἔθελ' οἶος ἐριζέμεναι βασιλεῦσιν:</TextUnit>
    <TextUnit id="858" loc="2.248">οὐ γὰρ ἐγὼ σέο φημὶ χερειότερον βροτὸν ἄλλον</TextUnit>
    <TextUnit id="859" loc="2.249">ἔμμεναι, ὅσσοι ἅμ' ̓Ατρεί̈δῃς ὑπὸ ̓́Ιλιον ἦλθον.</TextUnit>
    <TextUnit id="860" loc="2.250">τὼ οὐκ ἂν βασιλῆας ἀνὰ στόμ' ἔχων ἀγορεύοις,</TextUnit>
    <TextUnit id="861" loc="2.251">καί σφιν ὀνείδεά τε προφέροις, νόστόν τε φυλάσσοις.</TextUnit>
    <TextUnit id="862" loc="2.252">οὐδέ τί πω σάφα ἴδμεν ὅπως ἔσται τάδε ἔργα,</TextUnit>
    <TextUnit id="863" loc="2.253">ἢ εὖ ἦε κακῶς νοστήσομεν υἷες ̓Αχαιῶν.</TextUnit>
    <TextUnit id="864" loc="2.254">τὼ νῦν ̓Ατρεί̈δῃ ̓Αγαμέμνονι ποιμένι λαῶν</TextUnit>
    <TextUnit id="865" loc="2.255">ἧσαι ὀνειδίζων, ὅτι οἱ μάλα πολλὰ διδοῦσιν</TextUnit>
    <TextUnit id="866" loc="2.256">ἥρωες Δαναοί: σὺ δὲ κερτομέων ἀγορεύεις.</TextUnit>
    <TextUnit id="867" loc="2.257">ἀλλ' ἔκ τοι ἐρέω, τὸ δὲ καὶ τετελεσμένον ἔσται:</TextUnit>
    <TextUnit id="868" loc="2.258">εἴ κ' ἔτι ς' ἀφραίνοντα κιχήσομαι ὥς νύ περ ὧδε,</TextUnit>
    <TextUnit id="869" loc="2.259">μηκέτ' ἔπειτ' ̓Οδυσῆϊ κάρη ὤμοισιν ἐπείη,</TextUnit>
    <TextUnit id="870" loc="2.260">μηδ' ἔτι Τηλεμάχοιο πατὴρ κεκλημένος εἴην,</TextUnit>
    <TextUnit id="871" loc="2.261">εἰ μὴ ἐγώ σε λαβὼν ἀπὸ μὲν φίλα εἵματα δύσω,</TextUnit>
    <TextUnit id="872" loc="2.262">χλαῖνάν τ' ἠδὲ χιτῶνα, τά τ' αἰδῶ ἀμφικαλύπτει,</TextUnit>
    <TextUnit id="873" loc="2.263">αὐτὸν δὲ κλαίοντα θοὰς ἐπὶ νῆας ἀφήσω</TextUnit>
    <TextUnit id="874" loc="2.264">πεπλήγων ἀγορῆθεν ἀεικέσσι πληγῇσιν.</TextUnit>
    <TextUnit id="875" loc="2.265">ὣς ἄρ' ἔφη, σκήπτρῳ δὲ μετάφρενον ἠδὲ καὶ ὤμω</TextUnit>
    <TextUnit id="876" loc="2.266">πλῆξεν: ὃ δ' ἰδνώθη, θαλερὸν δέ οἱ ἔκπεσε δάκρυ:</TextUnit>
    <TextUnit id="877" loc="2.267">σμῶδιξ δ' αἱματόεσσα μεταφρένου ἐξυπανέστη</TextUnit>
    <TextUnit id="878" loc="2.268">σκήπτρου ὕπο χρυσέου: ὃ δ' ἄρ' ἕζετο τάρβησέν τε,</TextUnit>
    <TextUnit id="879" loc="2.269">ἀλγήσας δ' ἀχρεῖον ἰδὼν ἀπομόρξατο δάκρυ.</TextUnit>
    <TextUnit id="880" loc="2.270">οἳ δὲ καὶ ἀχνύμενοί περ ἐπ' αὐτῷ ἡδὺ γέλασσαν:</TextUnit>
    <TextUnit id="881" loc="2.271">ὧδε δέ τις εἴπεσκεν ἰδὼν ἐς πλησίον ἄλλον:</TextUnit>
    <TextUnit id="882" loc="2.272">ὢ πόποι ἦ δὴ μυρί' ̓Οδυσσεὺς ἐσθλὰ ἔοργε</TextUnit>
    <TextUnit id="883" loc="2.273">βουλάς τ' ἐξάρχων ἀγαθὰς πόλεμόν τε κορύσσων:</TextUnit>
    <TextUnit id="884" loc="2.274">νῦν δὲ τόδε μέγ' ἄριστον ἐν ̓Αργείοισιν ἔρεξεν,</TextUnit>
    <TextUnit id="885" loc="2.275">ὃς τὸν λωβητῆρα ἐπεσβόλον ἔσχ' ἀγοράων.</TextUnit>
    <TextUnit id="886" loc="2.276">οὔ θήν μιν πάλιν αὖτις ἀνήσει θυμὸς ἀγήνωρ</TextUnit>
    <TextUnit id="887" loc="2.277">νεικείειν βασιλῆας ὀνειδείοις ἐπέεσσιν.</TextUnit>
    <TextUnit id="888" loc="2.278">ὣς φάσαν ἣ πληθύς: ἀνὰ δ' ὃ πτολίπορθος ̓Οδυσσεὺς</TextUnit>
    <TextUnit id="889" loc="2.279">ἔστη σκῆπτρον ἔχων: παρὰ δὲ γλαυκῶπις ̓Αθήνη</TextUnit>
    <TextUnit id="890" loc="2.280">εἰδομένη κήρυκι σιωπᾶν λαὸν ἀνώγει,</TextUnit>
    <TextUnit id="891" loc="2.281">ὡς ἅμα θ' οἳ πρῶτοί τε καὶ ὕστατοι υἷες ̓Αχαιῶν</TextUnit>
    <TextUnit id="892" loc="2.282">μῦθον ἀκούσειαν καὶ ἐπιφρασσαίατο βουλήν:</TextUnit>
    <TextUnit id="893" loc="2.283">ὅ σφιν ἐὺ φρονέων ἀγορήσατο καὶ μετέειπεν:</TextUnit>
    <TextUnit id="894" loc="2.284">̓Ατρεί̈δη νῦν δή σε ἄναξ ἐθέλουσιν ̓Αχαιοὶ</TextUnit>
    <TextUnit id="895" loc="2.285">πᾶσιν ἐλέγχιστον θέμεναι μερόπεσσι βροτοῖσιν,</TextUnit>
    <TextUnit id="896" loc="2.286">οὐδέ τοι ἐκτελέουσιν ὑπόσχεσιν ἥν περ ὑπέσταν</TextUnit>
    <TextUnit id="897" loc="2.287">ἐνθάδ' ἔτι στείχοντες ἀπ' ̓́Αργεος ἱπποβότοιο</TextUnit>
    <TextUnit id="898" loc="2.288">̓́Ιλιον ἐκπέρσαντ' εὐτείχεον ἀπονέεσθαι.</TextUnit>
    <TextUnit id="899" loc="2.289">ὥς τε γὰρ ἢ παῖδες νεαροὶ χῆραί τε γυναῖκες</TextUnit>
    <TextUnit id="900" loc="2.290">ἀλλήλοισιν ὀδύρονται οἶκον δὲ νέεσθαι.</TextUnit>
    <TextUnit id="901" loc="2.291">ἦ μὴν καὶ πόνος ἐστὶν ἀνιηθέντα νέεσθαι:</TextUnit>
    <TextUnit id="902" loc="2.292">καὶ γάρ τίς θ' ἕνα μῆνα μένων ἀπὸ ἧς ἀλόχοιο</TextUnit>
    <TextUnit id="903" loc="2.293">ἀσχαλάᾳ σὺν νηὶ̈ πολυζύγῳ, ὅν περ ἄελλαι</TextUnit>
    <TextUnit id="904" loc="2.294">χειμέριαι εἰλέωσιν ὀρινομένη τε θάλασσα:</TextUnit>
    <TextUnit id="905" loc="2.295">ἡμῖν δ' εἴνατός ἐστι περιτροπέων ἐνιαυτὸς</TextUnit>
    <TextUnit id="906" loc="2.296">ἐνθάδε μιμνόντεσσι: τὼ οὐ νεμεσίζομ' ̓Αχαιοὺς</TextUnit>
    <TextUnit id="907" loc="2.297">ἀσχαλάαν παρὰ νηυσὶ κορωνίσιν: ἀλλὰ καὶ ἔμπης</TextUnit>
    <TextUnit id="908" loc="2.298">αἰσχρόν τοι δηρόν τε μένειν κενεόν τε νέεσθαι.</TextUnit>
    <TextUnit id="909" loc="2.299">τλῆτε φίλοι, καὶ μείνατ' ἐπὶ χρόνον ὄφρα δαῶμεν</TextUnit>
    <TextUnit id="910" loc="2.300">ἢ ἐτεὸν Κάλχας μαντεύεται ἦε καὶ οὐκί.</TextUnit>
    <TextUnit id="911" loc="2.301">εὖ γὰρ δὴ τόδε ἴδμεν ἐνὶ φρεσίν, ἐστὲ δὲ πάντες</TextUnit>
    <TextUnit id="912" loc="2.302">μάρτυροι, οὓς μὴ κῆρες ἔβαν θανάτοιο φέρουσαι:</TextUnit>
    <TextUnit id="913" loc="2.303">χθιζά τε καὶ πρωί̈ζ' ὅτ' ἐς Αὐλίδα νῆες ̓Αχαιῶν</TextUnit>
    <TextUnit id="914" loc="2.304">ἠγερέθοντο κακὰ Πριάμῳ καὶ Τρωσὶ φέρουσαι,</TextUnit>
    <TextUnit id="915" loc="2.305">ἡμεῖς δ' ἀμφὶ περὶ κρήνην ἱεροὺς κατὰ βωμοὺς</TextUnit>
    <TextUnit id="916" loc="2.306">ἕρδομεν ἀθανάτοισι τεληέσσας ἑκατόμβας</TextUnit>
    <TextUnit id="917" loc="2.307">καλῇ ὑπὸ πλατανίστῳ ὅθεν ῥέεν ἀγλαὸν ὕδωρ:</TextUnit>
    <TextUnit id="918" loc="2.308">ἔνθ' ἐφάνη μέγα σῆμα: δράκων ἐπὶ νῶτα δαφοινὸς</TextUnit>
    <TextUnit id="919" loc="2.309">σμερδαλέος, τόν ῥ' αὐτὸς ̓Ολύμπιος ἧκε φόως δέ,</TextUnit>
    <TextUnit id="920" loc="2.310">βωμοῦ ὑπαί̈ξας πρός ῥα πλατάνιστον ὄρουσεν.</TextUnit>
    <TextUnit id="921" loc="2.311">ἔνθα δ' ἔσαν στρουθοῖο νεοσσοί, νήπια τέκνα,</TextUnit>
    <TextUnit id="922" loc="2.312">ὄζῳ ἐπ' ἀκροτάτῳ πετάλοις ὑποπεπτηῶτες</TextUnit>
    <TextUnit id="923" loc="2.313">ὀκτώ, ἀτὰρ μήτηρ ἐνάτη ἦν ἣ τέκε τέκνα:</TextUnit>
    <TextUnit id="924" loc="2.314">ἔνθ' ὅ γε τοὺς ἐλεεινὰ κατήσθιε τετριγῶτας:</TextUnit>
    <TextUnit id="925" loc="2.315">μήτηρ δ' ἀμφεποτᾶτο ὀδυρομένη φίλα τέκνα:</TextUnit>
    <TextUnit id="926" loc="2.316">τὴν δ' ἐλελιξάμενος πτέρυγος λάβεν ἀμφιαχυῖαν.</TextUnit>
    <TextUnit id="927" loc="2.317">αὐτὰρ ἐπεὶ κατὰ τέκνα φάγε στρουθοῖο καὶ αὐτήν,</TextUnit>
    <TextUnit id="928" loc="2.318">τὸν μὲν ἀρίζηλον θῆκεν θεὸς ὅς περ ἔφηνε:</TextUnit>
    <TextUnit id="929" loc="2.319">λᾶαν γάρ μιν ἔθηκε Κρόνου πάϊς ἀγκυλομήτεω:</TextUnit>
    <TextUnit id="930" loc="2.320">ἡμεῖς δ' ἑσταότες θαυμάζομεν οἷον ἐτύχθη.</TextUnit>
    <TextUnit id="931" loc="2.321">ὡς οὖν δεινὰ πέλωρα θεῶν εἰσῆλθ' ἑκατόμβας,</TextUnit>
    <TextUnit id="932" loc="2.322">Κάλχας δ' αὐτίκ' ἔπειτα θεοπροπέων ἀγόρευε:</TextUnit>
    <TextUnit id="933" loc="2.323">τίπτ' ἄνεῳ ἐγένεσθε κάρη κομόωντες ̓Αχαιοί;</TextUnit>
    <TextUnit id="934" loc="2.324">ἡμῖν μὲν τόδ' ἔφηνε τέρας μέγα μητίετα Ζεὺς</TextUnit>
    <TextUnit id="935" loc="2.325">ὄψιμον ὀψιτέλεστον, ὅου κλέος οὔ ποτ' ὀλεῖται.</TextUnit>
    <TextUnit id="936" loc="2.326">ὡς οὗτος κατὰ τέκνα φάγε στρουθοῖο καὶ αὐτὴν</TextUnit>
    <TextUnit id="937" loc="2.327">ὀκτώ, ἀτὰρ μήτηρ ἐνάτη ἦν ἣ τέκε τέκνα,</TextUnit>
    <TextUnit id="938" loc="2.328">ὣς ἡμεῖς τοσσαῦτ' ἔτεα πτολεμίξομεν αὖθι,</TextUnit>
    <TextUnit id="939" loc="2.329">τῷ δεκάτῳ δὲ πόλιν αἱρήσομεν εὐρυάγυιαν.</TextUnit>
    <TextUnit id="940" loc="2.330">κεῖνος τὼς ἀγόρευε: τὰ δὴ νῦν πάντα τελεῖται.</TextUnit>
    <TextUnit id="941" loc="2.331">ἀλλ' ἄγε μίμνετε πάντες ἐϋκνήμιδες ̓Αχαιοὶ</TextUnit>
    <TextUnit id="942" loc="2.332">αὐτοῦ εἰς ὅ κεν ἄστυ μέγα Πριάμοιο ἕλωμεν.</TextUnit>
    <TextUnit id="943" loc="2.333">ὣς ἔφατ', ̓Αργεῖοι δὲ μέγ' ἴαχον, ἀμφὶ δὲ νῆες</TextUnit>
    <TextUnit id="944" loc="2.334">σμερδαλέον κονάβησαν ἀϋσάντων ὑπ' ̓Αχαιῶν,</TextUnit>
    <TextUnit id="945" loc="2.335">μῦθον ἐπαινήσαντες ̓Οδυσσῆος θείοιο:</TextUnit>
    <TextUnit id="946" loc="2.336">τοῖσι δὲ καὶ μετέειπε Γερήνιος ἱππότα Νέστωρ:</TextUnit>
    <TextUnit id="947" loc="2.337">ὦ πόποι ἦ δὴ παισὶν ἐοικότες ἀγοράασθε</TextUnit>
    <TextUnit id="948" loc="2.338">νηπιάχοις οἷς οὔ τι μέλει πολεμήϊα ἔργα.</TextUnit>
    <TextUnit id="949" loc="2.339">πῇ δὴ συνθεσίαι τε καὶ ὅρκια βήσεται ἥμιν;</TextUnit>
    <TextUnit id="950" loc="2.340">ἐν πυρὶ δὴ βουλαί τε γενοίατο μήδεά τ' ἀνδρῶν</TextUnit>
    <TextUnit id="951" loc="2.341">σπονδαί τ' ἄκρητοι καὶ δεξιαί, ᾗς ἐπέπιθμεν:</TextUnit>
    <TextUnit id="952" loc="2.342">αὔτως γὰρ ἐπέεσς' ἐριδαίνομεν, οὐδέ τι μῆχος</TextUnit>
    <TextUnit id="953" loc="2.343">εὑρέμεναι δυνάμεσθα, πολὺν χρόνον ἐνθάδ' ἐόντες.</TextUnit>
    <TextUnit id="954" loc="2.344">̓Ατρεί̈δη σὺ δ' ἔθ' ὡς πρὶν ἔχων ἀστεμφέα βουλὴν</TextUnit>
    <TextUnit id="955" loc="2.345">ἄρχευ' ̓Αργείοισι κατὰ κρατερὰς ὑσμίνας,</TextUnit>
    <TextUnit id="956" loc="2.346">τούσδε δ' ἔα φθινύθειν ἕνα καὶ δύο, τοί κεν ̓Αχαιῶν</TextUnit>
    <TextUnit id="957" loc="2.347">νόσφιν βουλεύως': ἄνυσις δ' οὐκ ἔσσεται αὐτῶν:</TextUnit>
    <TextUnit id="958" loc="2.348">πρὶν ̓́Αργος δ' ἰέναι πρὶν καὶ Διὸς αἰγιόχοιο</TextUnit>
    <TextUnit id="959" loc="2.349">γνώμεναι εἴ τε ψεῦδος ὑπόσχεσις εἴ τε καὶ οὐκί.</TextUnit>
    <TextUnit id="960" loc="2.350">φημὶ γὰρ οὖν κατανεῦσαι ὑπερμενέα Κρονίωνα</TextUnit>
    <TextUnit id="961" loc="2.351">ἤματι τῷ ὅτε νηυσὶν ἐν ὠκυπόροισιν ἔβαινον</TextUnit>
    <TextUnit id="962" loc="2.352">̓Αργεῖοι Τρώεσσι φόνον καὶ κῆρα φέροντες</TextUnit>
    <TextUnit id="963" loc="2.353">ἀστράπτων ἐπιδέξι' ἐναίσιμα σήματα φαίνων.</TextUnit>
    <TextUnit id="964" loc="2.354">τὼ μή τις πρὶν ἐπειγέσθω οἶκον δὲ νέεσθαι</TextUnit>
    <TextUnit id="965" loc="2.355">πρίν τινα πὰρ Τρώων ἀλόχῳ κατακοιμηθῆναι,</TextUnit>
    <TextUnit id="966" loc="2.356">τίσασθαι δ' ̔Ελένης ὁρμήματά τε στοναχάς τε.</TextUnit>
    <TextUnit id="967" loc="2.357">εἰ δέ τις ἐκπάγλως ἐθέλει οἶκον δὲ νέεσθαι</TextUnit>
    <TextUnit id="968" loc="2.358">ἁπτέσθω ἧς νηὸς ἐϋσσέλμοιο μελαίνης,</TextUnit>
    <TextUnit id="969" loc="2.359">ὄφρα πρόσθ' ἄλλων θάνατον καὶ πότμον ἐπίσπῃ.</TextUnit>
    <TextUnit id="970" loc="2.360">ἀλλὰ ἄναξ αὐτός τ' εὖ μήδεο πείθεό τ' ἄλλῳ:</TextUnit>
    <TextUnit id="971" loc="2.361">οὔ τοι ἀπόβλητον ἔπος ἔσσεται ὅττί κεν εἴπω:</TextUnit>
    <TextUnit id="972" loc="2.362">κρῖν' ἄνδρας κατὰ φῦλα κατὰ φρήτρας ̓Αγάμεμνον,</TextUnit>
    <TextUnit id="973" loc="2.363">ὡς φρήτρη φρήτρηφιν ἀρήγῃ, φῦλα δὲ φύλοις.</TextUnit>
    <TextUnit id="974" loc="2.364">εἰ δέ κεν ὣς ἕρξῃς καί τοι πείθωνται ̓Αχαιοί,</TextUnit>
    <TextUnit id="975" loc="2.365">γνώσῃ ἔπειθ' ὅς θ' ἡγεμόνων κακὸς ὅς τέ νυ λαῶν</TextUnit>
    <TextUnit id="976" loc="2.366">ἠδ' ὅς κ' ἐσθλὸς ἔῃσι: κατὰ σφέας γὰρ μαχέονται.</TextUnit>
    <TextUnit id="977" loc="2.367">γνώσεαι δ' εἰ καὶ θεσπεσίῃ πόλιν οὐκ ἀλαπάξεις,</TextUnit>
    <TextUnit id="978" loc="2.368">ἦ ἀνδρῶν κακότητι καὶ ἀφραδίῃ πολέμοιο.</TextUnit>
    <TextUnit id="979" loc="2.369">τὸν δ' ἀπαμειβόμενος προσέφη κρείων ̓Αγαμέμνων:</TextUnit>
    <TextUnit id="980" loc="2.370">ἦ μὰν αὖτ' ἀγορῇ νικᾷς γέρον υἷας ̓Αχαιῶν.</TextUnit>
    <TextUnit id="981" loc="2.371">αἲ γὰρ Ζεῦ τε πάτερ καὶ ̓Αθηναίη καὶ ̓́Απολλον</TextUnit>
    <TextUnit id="982" loc="2.372">τοιοῦτοι δέκα μοι συμφράδμονες εἶεν ̓Αχαιῶν:</TextUnit>
    <TextUnit id="983" loc="2.373">τώ κε τάχ' ἠμύσειε πόλις Πριάμοιο ἄνακτος</TextUnit>
    <TextUnit id="984" loc="2.374">χερσὶν ὑφ' ἡμετέρῃσιν ἁλοῦσά τε περθομένη τε.</TextUnit>
    <TextUnit id="985" loc="2.375">ἀλλά μοι αἰγίοχος Κρονίδης Ζεὺς ἄλγε' ἔδωκεν,</TextUnit>
    <TextUnit id="986" loc="2.376">ὅς με μετ' ἀπρήκτους ἔριδας καὶ νείκεα βάλλει.</TextUnit>
    <TextUnit id="987" loc="2.377">καὶ γὰρ ἐγὼν ̓Αχιλεύς τε μαχεσσάμεθ' εἵνεκα κούρης</TextUnit>
    <TextUnit id="988" loc="2.378">ἀντιβίοις ἐπέεσσιν, ἐγὼ δ' ἦρχον χαλεπαίνων:</TextUnit>
    <TextUnit id="989" loc="2.379">εἰ δέ ποτ' ἔς γε μίαν βουλεύσομεν, οὐκέτ' ἔπειτα</TextUnit>
    <TextUnit id="990" loc="2.380">Τρωσὶν ἀνάβλησις κακοῦ ἔσσεται οὐδ' ἠβαιόν.</TextUnit>
    <TextUnit id="991" loc="2.381">νῦν δ' ἔρχεσθ' ἐπὶ δεῖπνον ἵνα ξυνάγωμεν ̓́Αρηα.</TextUnit>
    <TextUnit id="992" loc="2.382">εὖ μέν τις δόρυ θηξάσθω, εὖ δ' ἀσπίδα θέσθω,</TextUnit>
    <TextUnit id="993" loc="2.383">εὖ δέ τις ἵπποισιν δεῖπνον δότω ὠκυπόδεσσιν,</TextUnit>
    <TextUnit id="994" loc="2.384">εὖ δέ τις ἅρματος ἀμφὶς ἰδὼν πολέμοιο μεδέσθω,</TextUnit>
    <TextUnit id="995" loc="2.385">ὥς κε πανημέριοι στυγερῷ κρινώμεθ' ̓́Αρηϊ.</TextUnit>
    <TextUnit id="996" loc="2.386">οὐ γὰρ παυσωλή γε μετέσσεται οὐδ' ἠβαιὸν</TextUnit>
    <TextUnit id="997" loc="2.387">εἰ μὴ νὺξ ἐλθοῦσα διακρινέει μένος ἀνδρῶν.</TextUnit>
    <TextUnit id="998" loc="2.388">ἱδρώσει μέν τευ τελαμὼν ἀμφὶ στήθεσφιν</TextUnit>
    <TextUnit id="999" loc="2.389">ἀσπίδος ἀμφιβρότης, περὶ δ' ἔγχεϊ χεῖρα καμεῖται:</TextUnit>
    <TextUnit id="1000" loc="2.390">ἱδρώσει δέ τευ ἵππος ἐύ̈ξοον ἅρμα τιταίνων.</TextUnit>
    <TextUnit id="1001" loc="2.391">ὃν δέ κ' ἐγὼν ἀπάνευθε μάχης ἐθέλοντα νοήσω</TextUnit>
    <TextUnit id="1002" loc="2.392">μιμνάζειν παρὰ νηυσὶ κορωνίσιν, οὔ οἱ ἔπειτα</TextUnit>
    <TextUnit id="1003" loc="2.393">ἄρκιον ἐσσεῖται φυγέειν κύνας ἠδ' οἰωνούς.</TextUnit>
    <TextUnit id="1004" loc="2.394">ὣς ἔφατ', ̓Αργεῖοι δὲ μέγ' ἴαχον ὡς ὅτε κῦμα</TextUnit>
    <TextUnit id="1005" loc="2.395">ἀκτῇ ἐφ' ὑψηλῇ, ὅτε κινήσῃ Νότος ἐλθών,</TextUnit>
    <TextUnit id="1006" loc="2.396">προβλῆτι σκοπέλῳ: τὸν δ' οὔ ποτε κύματα λείπει</TextUnit>
    <TextUnit id="1007" loc="2.397">παντοίων ἀνέμων, ὅτ' ἂν ἔνθ' ἢ ἔνθα γένωνται.</TextUnit>
    <TextUnit id="1008" loc="2.398">ἀνστάντες δ' ὀρέοντο κεδασθέντες κατὰ νῆας,</TextUnit>
    <TextUnit id="1009" loc="2.399">κάπνισσάν τε κατὰ κλισίας, καὶ δεῖπνον ἕλοντο.</TextUnit>
    <TextUnit id="1010" loc="2.400">ἄλλος δ' ἄλλῳ ἔρεζε θεῶν αἰειγενετάων</TextUnit>
    <TextUnit id="1011" loc="2.401">εὐχόμενος θάνατόν τε φυγεῖν καὶ μῶλον ̓́Αρηος.</TextUnit>
    <TextUnit id="1012" loc="2.402">αὐτὰρ ὃ βοῦν ἱέρευσε ἄναξ ἀνδρῶν ̓Αγαμέμνων</TextUnit>
    <TextUnit id="1013" loc="2.403">πίονα πενταέτηρον ὑπερμενέϊ Κρονίωνι,</TextUnit>
    <TextUnit id="1014" loc="2.404">κίκλησκεν δὲ γέροντας ἀριστῆας Παναχαιῶν,</TextUnit>
    <TextUnit id="1015" loc="2.405">Νέστορα μὲν πρώτιστα καὶ ̓Ιδομενῆα ἄνακτα,</TextUnit>
    <TextUnit id="1016" loc="2.406">αὐτὰρ ἔπειτ' Αἴαντε δύω καὶ Τυδέος υἱόν,</TextUnit>
    <TextUnit id="1017" loc="2.407">ἕκτον δ' αὖτ' ̓Οδυσῆα Διὶ μῆτιν ἀτάλαντον.</TextUnit>
    <TextUnit id="1018" loc="2.408">αὐτόματος δέ οἱ ἦλθε βοὴν ἀγαθὸς Μενέλαος:</TextUnit>
    <TextUnit id="1019" loc="2.409">ᾔδεε γὰρ κατὰ θυμὸν ἀδελφεὸν ὡς ἐπονεῖτο.</TextUnit>
    <TextUnit id="1020" loc="2.410">βοῦν δὲ περιστήσαντο καὶ οὐλοχύτας ἀνέλοντο:</TextUnit>
    <TextUnit id="1021" loc="2.411">τοῖσιν δ' εὐχόμενος μετέφη κρείων ̓Αγαμέμνων:</TextUnit>
    <TextUnit id="1022" loc="2.412">Ζεῦ κύδιστε μέγιστε κελαινεφὲς αἰθέρι ναίων</TextUnit>
    <TextUnit id="1023" loc="2.413">μὴ πρὶν ἐπ' ἠέλιον δῦναι καὶ ἐπὶ κνέφας ἐλθεῖν</TextUnit>
    <TextUnit id="1024" loc="2.414">πρίν με κατὰ πρηνὲς βαλέειν Πριάμοιο μέλαθρον</TextUnit>
    <TextUnit id="1025" loc="2.415">αἰθαλόεν, πρῆσαι δὲ πυρὸς δηί̈οιο θύρετρα,</TextUnit>
    <TextUnit id="1026" loc="2.416">̔Εκτόρεον δὲ χιτῶνα περὶ στήθεσσι δαί̈ξαι</TextUnit>
    <TextUnit id="1027" loc="2.417">χαλκῷ ῥωγαλέον: πολέες δ' ἀμφ' αὐτὸν ἑταῖροι</TextUnit>
    <TextUnit id="1028" loc="2.418">πρηνέες ἐν κονίῃσιν ὀδὰξ λαζοίατο γαῖαν.</TextUnit>
    <TextUnit id="1029" loc="2.419">ὣς ἔφατ', οὐδ' ἄρα πώ οἱ ἐπεκραίαινε Κρονίων,</TextUnit>
    <TextUnit id="1030" loc="2.420">ἀλλ' ὅ γε δέκτο μὲν ἱρά, πόνον δ' ἀμέγαρτον ὄφελλεν.</TextUnit>
    <TextUnit id="1031" loc="2.421">αὐτὰρ ἐπεί ῥ' εὔξαντο καὶ οὐλοχύτας προβάλοντο,</TextUnit>
    <TextUnit id="1032" loc="2.422">αὐέρυσαν μὲν πρῶτα καὶ ἔσφαξαν καὶ ἔδειραν,</TextUnit>
    <TextUnit id="1033" loc="2.423">μηρούς τ' ἐξέταμον κατά τε κνίσῃ ἐκάλυψαν</TextUnit>
    <TextUnit id="1034" loc="2.424">δίπτυχα ποιήσαντες, ἐπ' αὐτῶν δ' ὠμοθέτησαν.</TextUnit>
    <TextUnit id="1035" loc="2.425">καὶ τὰ μὲν ἂρ σχίζῃσιν ἀφύλλοισιν κατέκαιον,</TextUnit>
    <TextUnit id="1036" loc="2.426">σπλάγχνα δ' ἄρ' ἀμπείραντες ὑπείρεχον ̔Ηφαίστοιο.</TextUnit>
    <TextUnit id="1037" loc="2.427">αὐτὰρ ἐπεὶ κατὰ μῆρε κάη καὶ σπλάγχνα πάσαντο,</TextUnit>
    <TextUnit id="1038" loc="2.428">μίστυλλόν τ' ἄρα τἆλλα καὶ ἀμφ' ὀβελοῖσιν ἔπειραν,</TextUnit>
    <TextUnit id="1039" loc="2.429">ὤπτησάν τε περιφραδέως, ἐρύσαντό τε πάντα.</TextUnit>
    <TextUnit id="1040" loc="2.430">αὐτὰρ ἐπεὶ παύσαντο πόνου τετύκοντό τε δαῖτα</TextUnit>
    <TextUnit id="1041" loc="2.431">δαίνυντ', οὐδέ τι θυμὸς ἐδεύετο δαιτὸς ἐί̈σης.</TextUnit>
    <TextUnit id="1042" loc="2.432">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="1043" loc="2.433">τοῖς ἄρα μύθων ἦρχε Γερήνιος ἱππότα Νέστωρ:</TextUnit>
    <TextUnit id="1044" loc="2.434">̓Ατρεί̈δη κύδιστε ἄναξ ἀνδρῶν ̓Αγάμεμνον,</TextUnit>
    <TextUnit id="1045" loc="2.435">μηκέτι νῦν δήθ' αὖθι λεγώμεθα, μηδ' ἔτι δηρὸν</TextUnit>
    <TextUnit id="1046" loc="2.436">ἀμβαλλώμεθα ἔργον ὃ δὴ θεὸς ἐγγυαλίζει.</TextUnit>
    <TextUnit id="1047" loc="2.437">ἀλλ' ἄγε κήρυκες μὲν ̓Αχαιῶν χαλκοχιτώνων</TextUnit>
    <TextUnit id="1048" loc="2.438">λαὸν κηρύσσοντες ἀγειρόντων κατὰ νῆας,</TextUnit>
    <TextUnit id="1049" loc="2.439">ἡμεῖς δ' ἀθρόοι ὧδε κατὰ στρατὸν εὐρὺν ̓Αχαιῶν</TextUnit>
    <TextUnit id="1050" loc="2.440">ἴομεν ὄφρα κε θᾶσσον ἐγείρομεν ὀξὺν ̓́Αρηα.</TextUnit>
    <TextUnit id="1051" loc="2.441">ὣς ἔφατ', οὐδ' ἀπίθησεν ἄναξ ἀνδρῶν ̓Αγαμέμνων.</TextUnit>
    <TextUnit id="1052" loc="2.442">αὐτίκα κηρύκεσσι λιγυφθόγγοισι κέλευσε</TextUnit>
    <TextUnit id="1053" loc="2.443">κηρύσσειν πόλεμον δὲ κάρη κομόωντας ̓Αχαιούς:</TextUnit>
    <TextUnit id="1054" loc="2.444">οἳ μὲν ἐκήρυσσον, τοὶ δ' ἠγείροντο μάλ' ὦκα.</TextUnit>
    <TextUnit id="1055" loc="2.445">οἳ δ' ἀμφ' ̓Ατρεί̈ωνα διοτρεφέες βασιλῆες</TextUnit>
    <TextUnit id="1056" loc="2.446">θῦνον κρίνοντες, μετὰ δὲ γλαυκῶπις ̓Αθήνη</TextUnit>
    <TextUnit id="1057" loc="2.447">αἰγίδ' ἔχους' ἐρίτιμον ἀγήρων ἀθανάτην τε,</TextUnit>
    <TextUnit id="1058" loc="2.448">τῆς ἑκατὸν θύσανοι παγχρύσεοι ἠερέθονται,</TextUnit>
    <TextUnit id="1059" loc="2.449">πάντες ἐϋπλεκέες, ἑκατόμβοιος δὲ ἕκαστος:</TextUnit>
    <TextUnit id="1060" loc="2.450">σὺν τῇ παιφάσσουσα διέσσυτο λαὸν ̓Αχαιῶν</TextUnit>
    <TextUnit id="1061" loc="2.451">ὀτρύνους' ἰέναι: ἐν δὲ σθένος ὦρσεν ἑκάστῳ</TextUnit>
    <TextUnit id="1062" loc="2.452">καρδίῃ ἄλληκτον πολεμίζειν ἠδὲ μάχεσθαι.</TextUnit>
    <TextUnit id="1063" loc="2.453">τοῖσι δ' ἄφαρ πόλεμος γλυκίων γένετ' ἠὲ νέεσθαι</TextUnit>
    <TextUnit id="1064" loc="2.454">ἐν νηυσὶ γλαφυρῇσι φίλην ἐς πατρίδα γαῖαν.</TextUnit>
    <TextUnit id="1065" loc="2.455">ἠύ̈τε πῦρ ἀί̈δηλον ἐπιφλέγει ἄσπετον ὕλην</TextUnit>
    <TextUnit id="1066" loc="2.456">οὔρεος ἐν κορυφῇς, ἕκαθεν δέ τε φαίνεται αὐγή,</TextUnit>
    <TextUnit id="1067" loc="2.457">ὣς τῶν ἐρχομένων ἀπὸ χαλκοῦ θεσπεσίοιο</TextUnit>
    <TextUnit id="1068" loc="2.458">αἴγλη παμφανόωσα δι' αἰθέρος οὐρανὸν ἷκε.</TextUnit>
    <TextUnit id="1069" loc="2.459">τῶν δ' ὥς τ' ὀρνίθων πετεηνῶν ἔθνεα πολλὰ</TextUnit>
    <TextUnit id="1070" loc="2.460">χηνῶν ἢ γεράνων ἢ κύκνων δουλιχοδείρων</TextUnit>
    <TextUnit id="1071" loc="2.461">̓Ασίω ἐν λειμῶνι Καϋστρίου ἀμφὶ ῥέεθρα</TextUnit>
    <TextUnit id="1072" loc="2.462">ἔνθα καὶ ἔνθα ποτῶνται ἀγαλλόμενα πτερύγεσσι</TextUnit>
    <TextUnit id="1073" loc="2.463">κλαγγηδὸν προκαθιζόντων, σμαραγεῖ δέ τε λειμών,</TextUnit>
    <TextUnit id="1074" loc="2.464">ὣς τῶν ἔθνεα πολλὰ νεῶν ἄπο καὶ κλισιάων</TextUnit>
    <TextUnit id="1075" loc="2.465">ἐς πεδίον προχέοντο Σκαμάνδριον: αὐτὰρ ὑπὸ χθὼν</TextUnit>
    <TextUnit id="1076" loc="2.466">σμερδαλέον κονάβιζε ποδῶν αὐτῶν τε καὶ ἵππων.</TextUnit>
    <TextUnit id="1077" loc="2.467">ἔσταν δ' ἐν λειμῶνι Σκαμανδρίῳ ἀνθεμόεντι</TextUnit>
    <TextUnit id="1078" loc="2.468">μυρίοι, ὅσσά τε φύλλα καὶ ἄνθεα γίγνεται ὥρῃ.</TextUnit>
    <TextUnit id="1079" loc="2.469">ἠύ̈τε μυιάων ἁδινάων ἔθνεα πολλὰ</TextUnit>
    <TextUnit id="1080" loc="2.470">αἵ τε κατὰ σταθμὸν ποιμνήϊον ἠλάσκουσιν</TextUnit>
    <TextUnit id="1081" loc="2.471">ὥρῃ ἐν εἰαρινῇ ὅτε τε γλάγος ἄγγεα δεύει,</TextUnit>
    <TextUnit id="1082" loc="2.472">τόσσοι ἐπὶ Τρώεσσι κάρη κομόωντες ̓Αχαιοὶ</TextUnit>
    <TextUnit id="1083" loc="2.473">ἐν πεδίῳ ἵσταντο διαρραῖσαι μεμαῶτες.</TextUnit>
    <TextUnit id="1084" loc="2.474">τοὺς δ' ὥς τ' αἰπόλια πλατέ' αἰγῶν αἰπόλοι ἄνδρες</TextUnit>
    <TextUnit id="1085" loc="2.475">ῥεῖα διακρίνωσιν ἐπεί κε νομῷ μιγέωσιν,</TextUnit>
    <TextUnit id="1086" loc="2.476">ὣς τοὺς ἡγεμόνες διεκόσμεον ἔνθα καὶ ἔνθα</TextUnit>
    <TextUnit id="1087" loc="2.477">ὑσμίνην δ' ἰέναι, μετὰ δὲ κρείων ̓Αγαμέμνων</TextUnit>
    <TextUnit id="1088" loc="2.478">ὄμματα καὶ κεφαλὴν ἴκελος Διὶ τερπικεραύνῳ,</TextUnit>
    <TextUnit id="1089" loc="2.479">̓́Αρεϊ δὲ ζώνην, στέρνον δὲ Ποσειδάωνι.</TextUnit>
    <TextUnit id="1090" loc="2.480">ἠύ̈τε βοῦς ἀγέληφι μέγ' ἔξοχος ἔπλετο πάντων</TextUnit>
    <TextUnit id="1091" loc="2.481">ταῦρος: ὃ γάρ τε βόεσσι μεταπρέπει ἀγρομένῃσι:</TextUnit>
    <TextUnit id="1092" loc="2.482">τοῖον ἄρ' ̓Ατρεί̈δην θῆκε Ζεὺς ἤματι κείνῳ</TextUnit>
    <TextUnit id="1093" loc="2.483">ἐκπρεπέ' ἐν πολλοῖσι καὶ ἔξοχον ἡρώεσσιν.</TextUnit>
    <TextUnit id="1094" loc="2.484">ἔσπετε νῦν μοι Μοῦσαι ̓Ολύμπια δώματ' ἔχουσαι:</TextUnit>
    <TextUnit id="1095" loc="2.485">ὑμεῖς γὰρ θεαί ἐστε πάρεστέ τε ἴστέ τε πάντα,</TextUnit>
    <TextUnit id="1096" loc="2.486">ἡμεῖς δὲ κλέος οἶον ἀκούομεν οὐδέ τι ἴδμεν:</TextUnit>
    <TextUnit id="1097" loc="2.487">οἵ τινες ἡγεμόνες Δαναῶν καὶ κοίρανοι ἦσαν:</TextUnit>
    <TextUnit id="1098" loc="2.488">πληθὺν δ' οὐκ ἂν ἐγὼ μυθήσομαι οὐδ' ὀνομήνω,</TextUnit>
    <TextUnit id="1099" loc="2.489">οὐδ' εἴ μοι δέκα μὲν γλῶσσαι, δέκα δὲ στόματ' εἶεν,</TextUnit>
    <TextUnit id="1100" loc="2.490">φωνὴ δ' ἄρρηκτος, χάλκεον δέ μοι ἦτορ ἐνείη,</TextUnit>
    <TextUnit id="1101" loc="2.491">εἰ μὴ ̓Ολυμπιάδες Μοῦσαι Διὸς αἰγιόχοιο</TextUnit>
    <TextUnit id="1102" loc="2.492">θυγατέρες μνησαίαθ' ὅσοι ὑπὸ ̓́Ιλιον ἦλθον:</TextUnit>
    <TextUnit id="1103" loc="2.493">ἀρχοὺς αὖ νηῶν ἐρέω νῆάς τε προπάσας.</TextUnit>
    <TextUnit id="1104" loc="2.494">Βοιωτῶν μὲν Πηνέλεως καὶ Λήϊτος ἦρχον</TextUnit>
    <TextUnit id="1105" loc="2.495">̓Αρκεσίλαός τε Προθοήνωρ τε Κλονίος τε,</TextUnit>
    <TextUnit id="1106" loc="2.496">οἵ θ' ̔Υρίην ἐνέμοντο καὶ Αὐλίδα πετρήεσσαν</TextUnit>
    <TextUnit id="1107" loc="2.497">Σχοῖνόν τε Σκῶλόν τε πολύκνημόν τ' ̓Ετεωνόν,</TextUnit>
    <TextUnit id="1108" loc="2.498">Θέσπειαν Γραῖάν τε καὶ εὐρύχορον Μυκαλησσόν,</TextUnit>
    <TextUnit id="1109" loc="2.499">οἵ τ' ἀμφ' ̔́Αρμ' ἐνέμοντο καὶ Εἰλέσιον καὶ ̓Ερυθράς,</TextUnit>
    <TextUnit id="1110" loc="2.500">οἵ τ' ̓Ελεῶν' εἶχον ἠδ' ̔́Υλην καὶ Πετεῶνα,</TextUnit>
    <TextUnit id="1111" loc="2.501">̓Ωκαλέην Μεδεῶνά τ' ἐϋκτίμενον πτολίεθρον,</TextUnit>
    <TextUnit id="1112" loc="2.502">Κώπας Εὔτρησίν τε πολυτρήρωνά τε Θίσβην,</TextUnit>
    <TextUnit id="1113" loc="2.503">οἵ τε Κορώνειαν καὶ ποιήενθ' ̔Αλίαρτον,</TextUnit>
    <TextUnit id="1114" loc="2.504">οἵ τε Πλάταιαν ἔχον ἠδ' οἳ Γλισᾶντ' ἐνέμοντο,</TextUnit>
    <TextUnit id="1115" loc="2.505">οἵ θ' ̔Υποθήβας εἶχον ἐϋκτίμενον πτολίεθρον,</TextUnit>
    <TextUnit id="1116" loc="2.506">̓Ογχηστόν θ' ἱερὸν Ποσιδήϊον ἀγλαὸν ἄλσος,</TextUnit>
    <TextUnit id="1117" loc="2.507">οἵ τε πολυστάφυλον ̓́Αρνην ἔχον, οἵ τε Μίδειαν</TextUnit>
    <TextUnit id="1118" loc="2.508">Νῖσάν τε ζαθέην ̓Ανθηδόνα τ' ἐσχατόωσαν:</TextUnit>
    <TextUnit id="1119" loc="2.509">τῶν μὲν πεντήκοντα νέες κίον, ἐν δὲ ἑκάστῃ</TextUnit>
    <TextUnit id="1120" loc="2.510">κοῦροι Βοιωτῶν ἑκατὸν καὶ εἴκοσι βαῖνον.</TextUnit>
    <TextUnit id="1121" loc="2.511">οἳ δ' ̓Ασπληδόνα ναῖον ἰδ' ̓Ορχομενὸν Μινύειον,</TextUnit>
    <TextUnit id="1122" loc="2.512">τῶν ἦρχ' ̓Ασκάλαφος καὶ ̓Ιάλμενος υἷες ̓́Αρηος</TextUnit>
    <TextUnit id="1123" loc="2.513">οὓς τέκεν ̓Αστυόχη δόμῳ ̓́Ακτορος ̓Αζεί̈δαο,</TextUnit>
    <TextUnit id="1124" loc="2.514">παρθένος αἰδοίη ὑπερώϊον εἰσαναβᾶσα</TextUnit>
    <TextUnit id="1125" loc="2.515">̓́Αρηϊ κρατερῷ: ὃ δέ οἱ παρελέξατο λάθρῃ:</TextUnit>
    <TextUnit id="1126" loc="2.516">τοῖς δὲ τριήκοντα γλαφυραὶ νέες ἐστιχόωντο.</TextUnit>
    <TextUnit id="1127" loc="2.517">αὐτὰρ Φωκήων Σχεδίος καὶ ̓Επίστροφος ἦρχον</TextUnit>
    <TextUnit id="1128" loc="2.518">υἷες ̓Ιφίτου μεγαθύμου Ναυβολίδαο,</TextUnit>
    <TextUnit id="1129" loc="2.519">οἳ Κυπάρισσον ἔχον Πυθῶνά τε πετρήεσσαν</TextUnit>
    <TextUnit id="1130" loc="2.520">Κρῖσάν τε ζαθέην καὶ Δαυλίδα καὶ Πανοπῆα,</TextUnit>
    <TextUnit id="1131" loc="2.521">οἵ τ' ̓Ανεμώρειαν καὶ ̔Υάμπολιν ἀμφενέμοντο,</TextUnit>
    <TextUnit id="1132" loc="2.522">οἵ τ' ἄρα πὰρ ποταμὸν Κηφισὸν δῖον ἔναιον,</TextUnit>
    <TextUnit id="1133" loc="2.523">οἵ τε Λίλαιαν ἔχον πηγῇς ἔπι Κηφισοῖο:</TextUnit>
    <TextUnit id="1134" loc="2.524">τοῖς δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1135" loc="2.525">οἳ μὲν Φωκήων στίχας ἵστασαν ἀμφιέποντες,</TextUnit>
    <TextUnit id="1136" loc="2.526">Βοιωτῶν δ' ἔμπλην ἐπ' ἀριστερὰ θωρήσσοντο.</TextUnit>
    <TextUnit id="1137" loc="2.527">Λοκρῶν δ' ἡγεμόνευεν ̓Οϊλῆος ταχὺς Αἴας</TextUnit>
    <TextUnit id="1138" loc="2.528">μείων, οὔ τι τόσος γε ὅσος Τελαμώνιος Αἴας</TextUnit>
    <TextUnit id="1139" loc="2.529">ἀλλὰ πολὺ μείων: ὀλίγος μὲν ἔην λινοθώρηξ,</TextUnit>
    <TextUnit id="1140" loc="2.530">ἐγχείῃ δ' ἐκέκαστο Πανέλληνας καὶ ̓Αχαιούς:</TextUnit>
    <TextUnit id="1141" loc="2.531">οἳ Κῦνόν τ' ἐνέμοντ' ̓Οπόεντά τε Καλλίαρόν τε</TextUnit>
    <TextUnit id="1142" loc="2.532">Βῆσσάν τε Σκάρφην τε καὶ Αὐγειὰς ἐρατεινὰς</TextUnit>
    <TextUnit id="1143" loc="2.533">Τάρφην τε Θρόνιον τε Βοαγρίου ἀμφὶ ῥέεθρα:</TextUnit>
    <TextUnit id="1144" loc="2.534">τῷ δ' ἅμα τεσσαράκοντα μέλαιναι νῆες ἕποντο</TextUnit>
    <TextUnit id="1145" loc="2.535">Λοκρῶν, οἳ ναίουσι πέρην ἱερῆς Εὐβοίης.</TextUnit>
    <TextUnit id="1146" loc="2.536">οἳ δ' Εὔβοιαν ἔχον μένεα πνείοντες ̓́Αβαντες</TextUnit>
    <TextUnit id="1147" loc="2.537">Χαλκίδα τ' Εἰρέτριάν τε πολυστάφυλόν θ' ̔Ιστίαιαν</TextUnit>
    <TextUnit id="1148" loc="2.538">Κήρινθόν τ' ἔφαλον Δίου τ' αἰπὺ πτολίεθρον,</TextUnit>
    <TextUnit id="1149" loc="2.539">οἵ τε Κάρυστον ἔχον ἠδ' οἳ Στύρα ναιετάασκον,</TextUnit>
    <TextUnit id="1150" loc="2.540">τῶν αὖθ' ἡγεμόνευ' ̓Ελεφήνωρ ὄζος ̓́Αρηος</TextUnit>
    <TextUnit id="1151" loc="2.541">Χαλκωδοντιάδης μεγαθύμων ἀρχὸς ̓Αβάντων.</TextUnit>
    <TextUnit id="1152" loc="2.542">τῷ δ' ἅμ' ̓́Αβαντες ἕποντο θοοὶ ὄπιθεν κομόωντες</TextUnit>
    <TextUnit id="1153" loc="2.543">αἰχμηταὶ μεμαῶτες ὀρεκτῇσιν μελίῃσι</TextUnit>
    <TextUnit id="1154" loc="2.544">θώρηκας ῥήξειν δηί̈ων ἀμφὶ στήθεσσι:</TextUnit>
    <TextUnit id="1155" loc="2.545">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1156" loc="2.546">οἳ δ' ἄρ' ̓Αθήνας εἶχον ἐϋκτίμενον πτολίεθρον</TextUnit>
    <TextUnit id="1157" loc="2.547">δῆμον ̓Ερεχθῆος μεγαλήτορος, ὅν ποτ' ̓Αθήνη</TextUnit>
    <TextUnit id="1158" loc="2.548">θρέψε Διὸς θυγάτηρ, τέκε δὲ ζείδωρος ἄρουρα,</TextUnit>
    <TextUnit id="1159" loc="2.549">κὰδ δ' ἐν ̓Αθήνῃς εἷσεν ἑῷ ἐν πίονι νηῷ:</TextUnit>
    <TextUnit id="1160" loc="2.550">ἔνθα δέ μιν ταύροισι καὶ ἀρνειοῖς ἱλάονται</TextUnit>
    <TextUnit id="1161" loc="2.551">κοῦροι ̓Αθηναίων περιτελλομένων ἐνιαυτῶν:</TextUnit>
    <TextUnit id="1162" loc="2.552">τῶν αὖθ' ἡγεμόνευ' υἱὸς Πετεῶο Μενεσθεύς.</TextUnit>
    <TextUnit id="1163" loc="2.553">τῷ δ' οὔ πώ τις ὁμοῖος ἐπιχθόνιος γένετ' ἀνὴρ</TextUnit>
    <TextUnit id="1164" loc="2.554">κοσμῆσαι ἵππους τε καὶ ἀνέρας ἀσπιδιώτας:</TextUnit>
    <TextUnit id="1165" loc="2.555">Νέστωρ οἶος ἔριζεν: ὃ γὰρ προγενέστερος ἦεν:</TextUnit>
    <TextUnit id="1166" loc="2.556">τῷ δ' ἅμα πεντήκοντα μέλαιναι νῆες ἕποντο.</TextUnit>
    <TextUnit id="1167" loc="2.557">Αἴας δ' ἐκ Σαλαμῖνος ἄγεν δυοκαίδεκα νῆας,</TextUnit>
    <TextUnit id="1168" loc="2.558">στῆσε δ' ἄγων ἵν' ̓Αθηναίων ἵσταντο φάλαγγες.</TextUnit>
    <TextUnit id="1169" loc="2.559">οἳ δ' ̓́Αργός τ' εἶχον Τίρυνθά τε τειχιόεσσαν</TextUnit>
    <TextUnit id="1170" loc="2.560">̔Ερμιόνην ̓Ασίνην τε, βαθὺν κατὰ κόλπον ἐχούσας,</TextUnit>
    <TextUnit id="1171" loc="2.561">Τροιζῆν' ̓Ηϊόνας τε καὶ ἀμπελόεντ' ̓Επίδαυρον,</TextUnit>
    <TextUnit id="1172" loc="2.562">οἵ τ' ἔχον Αἴγιναν Μάσητά τε κοῦροι ̓Αχαιῶν,</TextUnit>
    <TextUnit id="1173" loc="2.563">τῶν αὖθ' ἡγεμόνευε βοὴν ἀγαθὸς Διομήδης</TextUnit>
    <TextUnit id="1174" loc="2.564">καὶ Σθένελος, Καπανῆος ἀγακλειτοῦ φίλος υἱός:</TextUnit>
    <TextUnit id="1175" loc="2.565">τοῖσι δ' ἅμ' Εὐρύαλος τρίτατος κίεν ἰσόθεος φὼς</TextUnit>
    <TextUnit id="1176" loc="2.566">Μηκιστέος υἱὸς Ταλαϊονίδαο ἄνακτος:</TextUnit>
    <TextUnit id="1177" loc="2.567">συμπάντων δ' ἡγεῖτο βοὴν ἀγαθὸς Διομήδης:</TextUnit>
    <TextUnit id="1178" loc="2.568">τοῖσι δ' ἅμ' ὀγδώκοντα μέλαιναι νῆες ἕποντο.</TextUnit>
    <TextUnit id="1179" loc="2.569">οἳ δὲ Μυκήνας εἶχον ἐϋκτίμενον πτολίεθρον</TextUnit>
    <TextUnit id="1180" loc="2.570">ἀφνειόν τε Κόρινθον ἐϋκτιμένας τε Κλεωνάς,</TextUnit>
    <TextUnit id="1181" loc="2.571">̓Ορνειάς τ' ἐνέμοντο ̓Αραιθυρέην τ' ἐρατεινὴν</TextUnit>
    <TextUnit id="1182" loc="2.572">καὶ Σικυῶν', ὅθ' ἄρ' ̓́Αδρηστος πρῶτ' ἐμβασίλευεν,</TextUnit>
    <TextUnit id="1183" loc="2.573">οἵ θ' ̔Υπερησίην τε καὶ αἰπεινὴν Γονόεσσαν</TextUnit>
    <TextUnit id="1184" loc="2.574">Πελλήνην τ' εἶχον ἠδ' Αἴγιον ἀμφενέμοντο</TextUnit>
    <TextUnit id="1185" loc="2.575">Αἰγιαλόν τ' ἀνὰ πάντα καὶ ἀμφ' ̔Ελίκην εὐρεῖαν,</TextUnit>
    <TextUnit id="1186" loc="2.576">τῶν ἑκατὸν νηῶν ἦρχε κρείων ̓Αγαμέμνων</TextUnit>
    <TextUnit id="1187" loc="2.577">̓Ατρεί̈δης: ἅμα τῷ γε πολὺ πλεῖστοι καὶ ἄριστοι</TextUnit>
    <TextUnit id="1188" loc="2.578">λαοὶ ἕποντ': ἐν δ' αὐτὸς ἐδύσετο νώροπα χαλκὸν</TextUnit>
    <TextUnit id="1189" loc="2.579">κυδιόων, πᾶσιν δὲ μετέπρεπεν ἡρώεσσιν</TextUnit>
    <TextUnit id="1190" loc="2.580">οὕνεκ' ἄριστος ἔην πολὺ δὲ πλείστους ἄγε λαούς.</TextUnit>
    <TextUnit id="1191" loc="2.581">οἳ δ' εἶχον κοίλην Λακεδαίμονα κητώεσσαν,</TextUnit>
    <TextUnit id="1192" loc="2.582">Φᾶρίν τε Σπάρτην τε πολυτρήρωνά τε Μέσσην,</TextUnit>
    <TextUnit id="1193" loc="2.583">Βρυσειάς τ' ἐνέμοντο καὶ Αὐγειὰς ἐρατεινάς,</TextUnit>
    <TextUnit id="1194" loc="2.584">οἵ τ' ἄρ' ̓Αμύκλας εἶχον ̔́Ελος τ' ἔφαλον πτολίεθρον,</TextUnit>
    <TextUnit id="1195" loc="2.585">οἵ τε Λάαν εἶχον ἠδ' Οἴτυλον ἀμφενέμοντο,</TextUnit>
    <TextUnit id="1196" loc="2.586">τῶν οἱ ἀδελφεὸς ἦρχε βοὴν ἀγαθὸς Μενέλαος</TextUnit>
    <TextUnit id="1197" loc="2.587">ἑξήκοντα νεῶν: ἀπάτερθε δὲ θωρήσσοντο:</TextUnit>
    <TextUnit id="1198" loc="2.588">ἐν δ' αὐτὸς κίεν ᾗσι προθυμίῃσι πεποιθὼς</TextUnit>
    <TextUnit id="1199" loc="2.589">ὀτρύνων πόλεμον δέ: μάλιστα δὲ ἵετο θυμῷ</TextUnit>
    <TextUnit id="1200" loc="2.590">τίσασθαι ̔Ελένης ὁρμήματά τε στοναχάς τε.</TextUnit>
    <TextUnit id="1201" loc="2.591">οἳ δὲ Πύλον τ' ἐνέμοντο καὶ ̓Αρήνην ἐρατεινὴν</TextUnit>
    <TextUnit id="1202" loc="2.592">καὶ Θρύον ̓Αλφειοῖο πόρον καὶ ἐύ̈κτιτον Αἰπὺ</TextUnit>
    <TextUnit id="1203" loc="2.593">καὶ Κυπαρισσήεντα καὶ ̓Αμφιγένειαν ἔναιον</TextUnit>
    <TextUnit id="1204" loc="2.594">καὶ Πτελεὸν καὶ ̔́Ελος καὶ Δώριον, ἔνθά τε Μοῦσαι</TextUnit>
    <TextUnit id="1205" loc="2.595">ἀντόμεναι Θάμυριν τὸν Θρήϊκα παῦσαν ἀοιδῆς</TextUnit>
    <TextUnit id="1206" loc="2.596">Οἰχαλίηθεν ἰόντα παρ' Εὐρύτου Οἰχαλιῆος:</TextUnit>
    <TextUnit id="1207" loc="2.597">στεῦτο γὰρ εὐχόμενος νικησέμεν εἴ περ ἂν αὐταὶ</TextUnit>
    <TextUnit id="1208" loc="2.598">Μοῦσαι ἀείδοιεν κοῦραι Διὸς αἰγιόχοιο:</TextUnit>
    <TextUnit id="1209" loc="2.599">αἳ δὲ χολωσάμεναι πηρὸν θέσαν, αὐτὰρ ἀοιδὴν</TextUnit>
    <TextUnit id="1210" loc="2.600">θεσπεσίην ἀφέλοντο καὶ ἐκλέλαθον κιθαριστύν:</TextUnit>
    <TextUnit id="1211" loc="2.601">τῶν αὖθ' ἡγεμόνευε Γερήνιος ἱππότα Νέστωρ:</TextUnit>
    <TextUnit id="1212" loc="2.602">τῷ δ' ἐνενήκοντα γλαφυραὶ νέες ἐστιχόωντο.</TextUnit>
    <TextUnit id="1213" loc="2.603">οἳ δ' ἔχον ̓Αρκαδίην ὑπὸ Κυλλήνης ὄρος αἰπὺ</TextUnit>
    <TextUnit id="1214" loc="2.604">Αἰπύτιον παρὰ τύμβον ἵν' ἀνέρες ἀγχιμαχηταί,</TextUnit>
    <TextUnit id="1215" loc="2.605">οἳ Φενεόν τ' ἐνέμοντο καὶ ̓Ορχομενὸν πολύμηλον</TextUnit>
    <TextUnit id="1216" loc="2.606">̔Ρίπην τε Στρατίην τε καὶ ἠνεμόεσσαν ̓Ενίσπην</TextUnit>
    <TextUnit id="1217" loc="2.607">καὶ Τεγέην εἶχον καὶ Μαντινέην ἐρατεινὴν</TextUnit>
    <TextUnit id="1218" loc="2.608">Στύμφηλόν τ' εἶχον καὶ Παρρασίην ἐνέμοντο,</TextUnit>
    <TextUnit id="1219" loc="2.609">τῶν ἦρχ' ̓Αγκαίοιο πάϊς κρείων ̓Αγαπήνωρ</TextUnit>
    <TextUnit id="1220" loc="2.610">ἑξήκοντα νεῶν: πολέες δ' ἐν νηὶ̈ ἑκάστῃ</TextUnit>
    <TextUnit id="1221" loc="2.611">̓Αρκάδες ἄνδρες ἔβαινον ἐπιστάμενοι πολεμίζειν.</TextUnit>
    <TextUnit id="1222" loc="2.612">αὐτὸς γάρ σφιν δῶκεν ἄναξ ἀνδρῶν ̓Αγαμέμνων</TextUnit>
    <TextUnit id="1223" loc="2.613">νῆας ἐϋσσέλμους περάαν ἐπὶ οἴνοπα πόντον</TextUnit>
    <TextUnit id="1224" loc="2.614">̓Ατρεί̈δης, ἐπεὶ οὔ σφι θαλάσσια ἔργα μεμήλει.</TextUnit>
    <TextUnit id="1225" loc="2.615">οἳ δ' ἄρα Βουπράσιόν τε καὶ ̓́Ηλιδα δῖαν ἔναιον</TextUnit>
    <TextUnit id="1226" loc="2.616">ὅσσον ἐφ' ̔Υρμίνη καὶ Μύρσινος ἐσχατόωσα</TextUnit>
    <TextUnit id="1227" loc="2.617">πέτρη τ' ̓Ωλενίη καὶ ̓Αλήσιον ἐντὸς ἐέργει,</TextUnit>
    <TextUnit id="1228" loc="2.618">τῶν αὖ τέσσαρες ἀρχοὶ ἔσαν, δέκα δ' ἀνδρὶ ἑκάστῳ</TextUnit>
    <TextUnit id="1229" loc="2.619">νῆες ἕποντο θοαί, πολέες δ' ἔμβαινον ̓Επειοί.</TextUnit>
    <TextUnit id="1230" loc="2.620">τῶν μὲν ἄρ' ̓Αμφίμαχος καὶ Θάλπιος ἡγησάσθην</TextUnit>
    <TextUnit id="1231" loc="2.621">υἷες ὃ μὲν Κτεάτου, ὃ δ' ἄρ' Εὐρύτου, ̓Ακτορίωνε:</TextUnit>
    <TextUnit id="1232" loc="2.622">τῶν δ' ̓Αμαρυγκεί̈δης ἦρχε κρατερὸς Διώρης:</TextUnit>
    <TextUnit id="1233" loc="2.623">τῶν δὲ τετάρτων ἦρχε Πολύξεινος θεοειδὴς</TextUnit>
    <TextUnit id="1234" loc="2.624">υἱὸς ̓Αγασθένεος Αὐγηϊάδαο ἄνακτος.</TextUnit>
    <TextUnit id="1235" loc="2.625">οἳ δ' ἐκ Δουλιχίοιο ̓Εχινάων θ' ἱεράων</TextUnit>
    <TextUnit id="1236" loc="2.626">νήσων, αἳ ναίουσι πέρην ἁλὸς ̓́Ηλιδος ἄντα,</TextUnit>
    <TextUnit id="1237" loc="2.627">τῶν αὖθ' ἡγεμόνευε Μέγης ἀτάλαντος ̓́Αρηϊ</TextUnit>
    <TextUnit id="1238" loc="2.628">Φυλεί̈δης, ὃν τίκτε Διὶ̈ φίλος ἱππότα Φυλεύς,</TextUnit>
    <TextUnit id="1239" loc="2.629">ὅς ποτε Δουλίχιον δ' ἀπενάσσατο πατρὶ χολωθείς:</TextUnit>
    <TextUnit id="1240" loc="2.630">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1241" loc="2.631">αὐτὰρ ̓Οδυσσεὺς ἦγε Κεφαλλῆνας μεγαθύμους,</TextUnit>
    <TextUnit id="1242" loc="2.632">οἵ ῥ' ̓Ιθάκην εἶχον καὶ Νήριτον εἰνοσίφυλλον</TextUnit>
    <TextUnit id="1243" loc="2.633">καὶ Κροκύλει' ἐνέμοντο καὶ Αἰγίλιπα τρηχεῖαν,</TextUnit>
    <TextUnit id="1244" loc="2.634">οἵ τε Ζάκυνθον ἔχον ἠδ' οἳ Σάμον ἀμφενέμοντο,</TextUnit>
    <TextUnit id="1245" loc="2.635">οἵ τ' ἤπειρον ἔχον ἠδ' ἀντιπέραι' ἐνέμοντο:</TextUnit>
    <TextUnit id="1246" loc="2.636">τῶν μὲν ̓Οδυσσεὺς ἦρχε Διὶ μῆτιν ἀτάλαντος:</TextUnit>
    <TextUnit id="1247" loc="2.637">τῷ δ' ἅμα νῆες ἕποντο δυώδεκα μιλτοπάρῃοι.</TextUnit>
    <TextUnit id="1248" loc="2.638">Αἰτωλῶν δ' ἡγεῖτο Θόας ̓Ανδραίμονος υἱός,</TextUnit>
    <TextUnit id="1249" loc="2.639">οἳ Πλευρῶν' ἐνέμοντο καὶ ̓́Ωλενον ἠδὲ Πυλήνην</TextUnit>
    <TextUnit id="1250" loc="2.640">Χαλκίδα τ' ἀγχίαλον Καλυδῶνά τε πετρήεσσαν:</TextUnit>
    <TextUnit id="1251" loc="2.641">οὐ γὰρ ἔτ' Οἰνῆος μεγαλήτορος υἱέες ἦσαν,</TextUnit>
    <TextUnit id="1252" loc="2.642">οὐδ' ἄρ' ἔτ' αὐτὸς ἔην, θάνε δὲ ξανθὸς Μελέαγρος:</TextUnit>
    <TextUnit id="1253" loc="2.643">τῷ δ' ἐπὶ πάντ' ἐτέταλτο ἀνασσέμεν Αἰτωλοῖσι:</TextUnit>
    <TextUnit id="1254" loc="2.644">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1255" loc="2.645">Κρητῶν δ' ̓Ιδομενεὺς δουρὶ κλυτὸς ἡγεμόνευεν,</TextUnit>
    <TextUnit id="1256" loc="2.646">οἳ Κνωσόν τ' εἶχον Γόρτυνά τε τειχιόεσσαν,</TextUnit>
    <TextUnit id="1257" loc="2.647">Λύκτον Μίλητόν τε καὶ ἀργινόεντα Λύκαστον</TextUnit>
    <TextUnit id="1258" loc="2.648">Φαιστόν τε ̔Ρύτιόν τε, πόλεις εὖ ναιετοώσας,</TextUnit>
    <TextUnit id="1259" loc="2.649">ἄλλοι θ' οἳ Κρήτην ἑκατόμπολιν ἀμφενέμοντο.</TextUnit>
    <TextUnit id="1260" loc="2.650">τῶν μὲν ἄρ' ̓Ιδομενεὺς δουρὶ κλυτὸς ἡγεμόνευε</TextUnit>
    <TextUnit id="1261" loc="2.651">Μηριόνης τ' ἀτάλαντος ̓Ενυαλίῳ ἀνδρειφόντῃ:</TextUnit>
    <TextUnit id="1262" loc="2.652">τοῖσι δ' ἅμ' ὀγδώκοντα μέλαιναι νῆες ἕποντο.</TextUnit>
    <TextUnit id="1263" loc="2.653">Τληπόλεμος δ' ̔Ηρακλεί̈δης ἠύ̈ς τε μέγας τε</TextUnit>
    <TextUnit id="1264" loc="2.654">ἐκ ̔Ρόδου ἐννέα νῆας ἄγεν ̔Ροδίων ἀγερώχων,</TextUnit>
    <TextUnit id="1265" loc="2.655">οἳ ̔Ρόδον ἀμφενέμοντο διὰ τρίχα κοσμηθέντες</TextUnit>
    <TextUnit id="1266" loc="2.656">Λίνδον ̓Ιηλυσόν τε καὶ ἀργινόεντα Κάμειρον.</TextUnit>
    <TextUnit id="1267" loc="2.657">τῶν μὲν Τληπόλεμος δουρὶ κλυτὸς ἡγεμόνευεν,</TextUnit>
    <TextUnit id="1268" loc="2.658">ὃν τέκεν ̓Αστυόχεια βίῃ ̔Ηρακληείῃ,</TextUnit>
    <TextUnit id="1269" loc="2.659">τὴν ἄγετ' ἐξ ̓Εφύρης ποταμοῦ ἄπο Σελλήεντος</TextUnit>
    <TextUnit id="1270" loc="2.660">πέρσας ἄστεα πολλὰ διοτρεφέων αἰζηῶν.</TextUnit>
    <TextUnit id="1271" loc="2.661">Τληπόλεμος δ' ἐπεὶ οὖν τράφ' ἐνὶ μεγάρῳ εὐπήκτῳ,</TextUnit>
    <TextUnit id="1272" loc="2.662">αὐτίκα πατρὸς ἑοῖο φίλον μήτρωα κατέκτα</TextUnit>
    <TextUnit id="1273" loc="2.663">ἤδη γηράσκοντα Λικύμνιον ὄζον ̓́Αρηος:</TextUnit>
    <TextUnit id="1274" loc="2.664">αἶψα δὲ νῆας ἔπηξε, πολὺν δ' ὅ γε λαὸν ἀγείρας</TextUnit>
    <TextUnit id="1275" loc="2.665">βῆ φεύγων ἐπὶ πόντον: ἀπείλησαν γάρ οἱ ἄλλοι</TextUnit>
    <TextUnit id="1276" loc="2.666">υἱέες υἱωνοί τε βίης ̔Ηρακληείης.</TextUnit>
    <TextUnit id="1277" loc="2.667">αὐτὰρ ὅ γ' ἐς ̔Ρόδον ἷξεν ἀλώμενος ἄλγεα πάσχων:</TextUnit>
    <TextUnit id="1278" loc="2.668">τριχθὰ δὲ ᾤκηθεν καταφυλαδόν, ἠδὲ φίληθεν</TextUnit>
    <TextUnit id="1279" loc="2.669">ἐκ Διός, ὅς τε θεοῖσι καὶ ἀνθρώποισιν ἀνάσσει,</TextUnit>
    <TextUnit id="1280" loc="2.670">καί σφιν θεσπέσιον πλοῦτον κατέχευε Κρονίων.</TextUnit>
    <TextUnit id="1281" loc="2.671">Νιρεὺς αὖ Σύμηθεν ἄγε τρεῖς νῆας ἐί̈σας</TextUnit>
    <TextUnit id="1282" loc="2.672">Νιρεὺς ̓Αγλαί̈ης υἱὸς Χαρόποιό τ' ἄνακτος</TextUnit>
    <TextUnit id="1283" loc="2.673">Νιρεύς, ὃς κάλλιστος ἀνὴρ ὑπὸ ̓́Ιλιον ἦλθε</TextUnit>
    <TextUnit id="1284" loc="2.674">τῶν ἄλλων Δαναῶν μετ' ἀμύμονα Πηλεί̈ωνα:</TextUnit>
    <TextUnit id="1285" loc="2.675">ἀλλ' ἀλαπαδνὸς ἔην, παῦρος δέ οἱ εἵπετο λαός.</TextUnit>
    <TextUnit id="1286" loc="2.676">οἳ δ' ἄρα Νίσυρόν τ' εἶχον Κράπαθόν τε Κάσον τε</TextUnit>
    <TextUnit id="1287" loc="2.677">καὶ Κῶν Εὐρυπύλοιο πόλιν νήσους τε Καλύδνας,</TextUnit>
    <TextUnit id="1288" loc="2.678">τῶν αὖ Φείδιππός τε καὶ ̓́Αντιφος ἡγησάσθην</TextUnit>
    <TextUnit id="1289" loc="2.679">Θεσσαλοῦ υἷε δύω ̔Ηρακλεί̈δαο ἄνακτος:</TextUnit>
    <TextUnit id="1290" loc="2.680">τοῖς δὲ τριήκοντα γλαφυραὶ νέες ἐστιχόωντο.</TextUnit>
    <TextUnit id="1291" loc="2.681">νῦν αὖ τοὺς ὅσσοι τὸ Πελασγικὸν ̓́Αργος ἔναιον,</TextUnit>
    <TextUnit id="1292" loc="2.682">οἵ τ' ̓́Αλον οἵ τ' ̓Αλόπην οἵ τε Τρηχῖνα νέμοντο,</TextUnit>
    <TextUnit id="1293" loc="2.683">οἵ τ' εἶχον Φθίην ἠδ' ̔Ελλάδα καλλιγύναικα,</TextUnit>
    <TextUnit id="1294" loc="2.684">Μυρμιδόνες δὲ καλεῦντο καὶ ̔́Ελληνες καὶ ̓Αχαιοί,</TextUnit>
    <TextUnit id="1295" loc="2.685">τῶν αὖ πεντήκοντα νεῶν ἦν ἀρχὸς ̓Αχιλλεύς.</TextUnit>
    <TextUnit id="1296" loc="2.686">ἀλλ' οἵ γ' οὐ πολέμοιο δυσηχέος ἐμνώοντο:</TextUnit>
    <TextUnit id="1297" loc="2.687">οὐ γὰρ ἔην ὅς τίς σφιν ἐπὶ στίχας ἡγήσαιτο:</TextUnit>
    <TextUnit id="1298" loc="2.688">κεῖτο γὰρ ἐν νήεσσι ποδάρκης δῖος ̓Αχιλλεὺς</TextUnit>
    <TextUnit id="1299" loc="2.689">κούρης χωόμενος Βρισηί̈δος ἠϋκόμοιο,</TextUnit>
    <TextUnit id="1300" loc="2.690">τὴν ἐκ Λυρνησσοῦ ἐξείλετο πολλὰ μογήσας</TextUnit>
    <TextUnit id="1301" loc="2.691">Λυρνησσὸν διαπορθήσας καὶ τείχεα Θήβης,</TextUnit>
    <TextUnit id="1302" loc="2.692">κὰδ δὲ Μύνητ' ἔβαλεν καὶ ̓Επίστροφον ἐγχεσιμώρους,</TextUnit>
    <TextUnit id="1303" loc="2.693">υἱέας Εὐηνοῖο Σεληπιάδαο ἄνακτος:</TextUnit>
    <TextUnit id="1304" loc="2.694">τῆς ὅ γε κεῖτ' ἀχέων, τάχα δ' ἀνστήσεσθαι ἔμελλεν.</TextUnit>
    <TextUnit id="1305" loc="2.695">οἳ δ' εἶχον Φυλάκην καὶ Πύρασον ἀνθεμόεντα</TextUnit>
    <TextUnit id="1306" loc="2.696">Δήμητρος τέμενος, ̓́Ιτωνά τε μητέρα μήλων,</TextUnit>
    <TextUnit id="1307" loc="2.697">ἀγχίαλόν τ' ̓Αντρῶνα ἰδὲ Πτελεὸν λεχεποίην,</TextUnit>
    <TextUnit id="1308" loc="2.698">τῶν αὖ Πρωτεσίλαος ἀρήϊος ἡγεμόνευε</TextUnit>
    <TextUnit id="1309" loc="2.699">ζωὸς ἐών: τότε δ' ἤδη ἔχεν κάτα γαῖα μέλαινα.</TextUnit>
    <TextUnit id="1310" loc="2.700">τοῦ δὲ καὶ ἀμφιδρυφὴς ἄλοχος Φυλάκῃ ἐλέλειπτο</TextUnit>
    <TextUnit id="1311" loc="2.701">καὶ δόμος ἡμιτελής: τὸν δ' ἔκτανε Δάρδανος ἀνὴρ</TextUnit>
    <TextUnit id="1312" loc="2.702">νηὸς ἀποθρῴσκοντα πολὺ πρώτιστον ̓Αχαιῶν.</TextUnit>
    <TextUnit id="1313" loc="2.703">οὐδὲ μὲν οὐδ' οἳ ἄναρχοι ἔσαν, πόθεόν γε μὲν ἀρχόν:</TextUnit>
    <TextUnit id="1314" loc="2.704">ἀλλά σφεας κόσμησε Ποδάρκης ὄζος ̓́Αρηος</TextUnit>
    <TextUnit id="1315" loc="2.705">̓Ιφίκλου υἱὸς πολυμήλου Φυλακίδαο</TextUnit>
    <TextUnit id="1316" loc="2.706">αὐτοκασίγνητος μεγαθύμου Πρωτεσιλάου</TextUnit>
    <TextUnit id="1317" loc="2.707">ὁπλότερος γενεῇ: ὁ δ' ἅμα πρότερος καὶ ἀρείων</TextUnit>
    <TextUnit id="1318" loc="2.708">ἥρως Πρωτεσίλαος ἀρήϊος: οὐδέ τι λαοὶ</TextUnit>
    <TextUnit id="1319" loc="2.709">δεύονθ' ἡγεμόνος, πόθεόν γε μὲν ἐσθλὸν ἐόντα:</TextUnit>
    <TextUnit id="1320" loc="2.710">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1321" loc="2.711">οἳ δὲ Φερὰς ἐνέμοντο παραὶ Βοιβηί̈δα λίμνην</TextUnit>
    <TextUnit id="1322" loc="2.712">Βοίβην καὶ Γλαφύρας καὶ ἐϋκτιμένην ̓Ιαωλκόν,</TextUnit>
    <TextUnit id="1323" loc="2.713">τῶν ἦρχ' ̓Αδμήτοιο φίλος πάϊς ἕνδεκα νηῶν</TextUnit>
    <TextUnit id="1324" loc="2.714">Εὔμηλος, τὸν ὑπ' ̓Αδμήτῳ τέκε δῖα γυναικῶν</TextUnit>
    <TextUnit id="1325" loc="2.715">̓́Αλκηστις Πελίαο θυγατρῶν εἶδος ἀρίστη.</TextUnit>
    <TextUnit id="1326" loc="2.716">οἳ δ' ἄρα Μηθώνην καὶ Θαυμακίην ἐνέμοντο</TextUnit>
    <TextUnit id="1327" loc="2.717">καὶ Μελίβοιαν ἔχον καὶ ̓Ολιζῶνα τρηχεῖαν,</TextUnit>
    <TextUnit id="1328" loc="2.718">τῶν δὲ Φιλοκτήτης ἦρχεν τόξων ἐὺ̈ εἰδὼς</TextUnit>
    <TextUnit id="1329" loc="2.719">ἑπτὰ νεῶν: ἐρέται δ' ἐν ἑκάστῃ πεντήκοντα</TextUnit>
    <TextUnit id="1330" loc="2.720">ἐμβέβασαν τόξων εὖ εἰδότες ἶφι μάχεσθαι.</TextUnit>
    <TextUnit id="1331" loc="2.721">ἀλλ' ὃ μὲν ἐν νήσῳ κεῖτο κρατέρ' ἄλγεα πάσχων</TextUnit>
    <TextUnit id="1332" loc="2.722">Λήμνῳ ἐν ἠγαθέῃ, ὅθι μιν λίπον υἷες ̓Αχαιῶν</TextUnit>
    <TextUnit id="1333" loc="2.723">ἕλκεϊ μοχθίζοντα κακῷ ὀλοόφρονος ὕδρου:</TextUnit>
    <TextUnit id="1334" loc="2.724">ἔνθ' ὅ γε κεῖτ' ἀχέων: τάχα δὲ μνήσεσθαι ἔμελλον</TextUnit>
    <TextUnit id="1335" loc="2.725">̓Αργεῖοι παρὰ νηυσὶ Φιλοκτήταο ἄνακτος.</TextUnit>
    <TextUnit id="1336" loc="2.726">οὐδὲ μὲν οὐδ' οἳ ἄναρχοι ἔσαν, πόθεόν γε μὲν ἀρχόν:</TextUnit>
    <TextUnit id="1337" loc="2.727">ἀλλὰ Μέδων κόσμησεν ̓Οϊλῆος νόθος υἱός,</TextUnit>
    <TextUnit id="1338" loc="2.728">τόν ῥ' ἔτεκεν ̔Ρήνη ὑπ' ̓Οϊλῆϊ πτολιπόρθῳ.</TextUnit>
    <TextUnit id="1339" loc="2.729">οἳ δ' εἶχον Τρίκκην καὶ ̓Ιθώμην κλωμακόεσσαν,</TextUnit>
    <TextUnit id="1340" loc="2.730">οἵ τ' ἔχον Οἰχαλίην πόλιν Εὐρύτου Οἰχαλιῆος,</TextUnit>
    <TextUnit id="1341" loc="2.731">τῶν αὖθ' ἡγείσθην ̓Ασκληπιοῦ δύο παῖδε</TextUnit>
    <TextUnit id="1342" loc="2.732">ἰητῆρ' ἀγαθὼ Ποδαλείριος ἠδὲ Μαχάων:</TextUnit>
    <TextUnit id="1343" loc="2.733">τοῖς δὲ τριήκοντα γλαφυραὶ νέες ἐστιχόωντο.</TextUnit>
    <TextUnit id="1344" loc="2.734">οἳ δ' ἔχον ̓Ορμένιον, οἵ τε κρήνην ̔Υπέρειαν,</TextUnit>
    <TextUnit id="1345" loc="2.735">οἵ τ' ἔχον ̓Αστέριον Τιτάνοιό τε λευκὰ κάρηνα,</TextUnit>
    <TextUnit id="1346" loc="2.736">τῶν ἦρχ' Εὐρύπυλος Εὐαίμονος ἀγλαὸς υἱός:</TextUnit>
    <TextUnit id="1347" loc="2.737">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1348" loc="2.738">οἳ δ' ̓́Αργισσαν ἔχον καὶ Γυρτώνην ἐνέμοντο,</TextUnit>
    <TextUnit id="1349" loc="2.739">̓́Ορθην ̓Ηλώνην τε πόλιν τ' ̓Ολοοσσόνα λευκήν,</TextUnit>
    <TextUnit id="1350" loc="2.740">τῶν αὖθ' ἡγεμόνευε μενεπτόλεμος Πολυποίτης</TextUnit>
    <TextUnit id="1351" loc="2.741">υἱὸς Πειριθόοιο τὸν ἀθάνατος τέκετο Ζεύς:</TextUnit>
    <TextUnit id="1352" loc="2.742">τόν ῥ' ὑπὸ Πειριθόῳ τέκετο κλυτὸς ̔Ιπποδάμεια</TextUnit>
    <TextUnit id="1353" loc="2.743">ἤματι τῷ ὅτε Φῆρας ἐτίσατο λαχνήεντας,</TextUnit>
    <TextUnit id="1354" loc="2.744">τοὺς δ' ἐκ Πηλίου ὦσε καὶ Αἰθίκεσσι πέλασσεν:</TextUnit>
    <TextUnit id="1355" loc="2.745">οὐκ οἶος, ἅμα τῷ γε Λεοντεὺς ὄζος ̓́Αρηος</TextUnit>
    <TextUnit id="1356" loc="2.746">υἱὸς ὑπερθύμοιο Κορώνου Καινεί̈δαο:</TextUnit>
    <TextUnit id="1357" loc="2.747">τοῖς δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1358" loc="2.748">Γουνεὺς δ' ἐκ Κύφου ἦγε δύω καὶ εἴκοσι νῆας:</TextUnit>
    <TextUnit id="1359" loc="2.749">τῷ δ' ̓Ενιῆνες ἕποντο μενεπτόλεμοί τε Περαιβοὶ</TextUnit>
    <TextUnit id="1360" loc="2.750">οἳ περὶ Δωδώνην δυσχείμερον οἰκί' ἔθεντο,</TextUnit>
    <TextUnit id="1361" loc="2.751">οἵ τ' ἀμφ' ἱμερτὸν Τιταρησσὸν ἔργα νέμοντο</TextUnit>
    <TextUnit id="1362" loc="2.752">ὅς ῥ' ἐς Πηνειὸν προί̈ει καλλίρροον ὕδωρ,</TextUnit>
    <TextUnit id="1363" loc="2.753">οὐδ' ὅ γε Πηνειῷ συμμίσγεται ἀργυροδίνῃ,</TextUnit>
    <TextUnit id="1364" loc="2.754">ἀλλά τέ μιν καθύπερθεν ἐπιρρέει ἠύ̈τ' ἔλαιον:</TextUnit>
    <TextUnit id="1365" loc="2.755">ὅρκου γὰρ δεινοῦ Στυγὸς ὕδατός ἐστιν ἀπορρώξ.</TextUnit>
    <TextUnit id="1366" loc="2.756">Μαγνήτων δ' ἦρχε Πρόθοος Τενθρηδόνος υἱός,</TextUnit>
    <TextUnit id="1367" loc="2.757">οἳ περὶ Πηνειὸν καὶ Πήλιον εἰνοσίφυλλον</TextUnit>
    <TextUnit id="1368" loc="2.758">ναίεσκον: τῶν μὲν Πρόθοος θοὸς ἡγεμόνευε,</TextUnit>
    <TextUnit id="1369" loc="2.759">τῷ δ' ἅμα τεσσαράκοντα μέλαιναι νῆες ἕποντο.</TextUnit>
    <TextUnit id="1370" loc="2.760">οὗτοι ἄρ' ἡγεμόνες Δαναῶν καὶ κοίρανοι ἦσαν:</TextUnit>
    <TextUnit id="1371" loc="2.761">τίς τὰρ τῶν ὄχ' ἄριστος ἔην σύ μοι ἔννεπε Μοῦσα</TextUnit>
    <TextUnit id="1372" loc="2.762">αὐτῶν ἠδ' ἵππων, οἳ ἅμ' ̓Ατρεί̈δῃσιν ἕποντο.</TextUnit>
    <TextUnit id="1373" loc="2.763">ἵπποι μὲν μέγ' ἄρισται ἔσαν Φηρητιάδαο,</TextUnit>
    <TextUnit id="1374" loc="2.764">τὰς Εὔμηλος ἔλαυνε ποδώκεας ὄρνιθας ὣς</TextUnit>
    <TextUnit id="1375" loc="2.765">ὄτριχας οἰέτεας σταφύλῇ ἐπὶ νῶτον ἐί̈σας:</TextUnit>
    <TextUnit id="1376" loc="2.766">τὰς ἐν Πηρείῃ θρέψ' ἀργυρότοξος ̓Απόλλων</TextUnit>
    <TextUnit id="1377" loc="2.767">ἄμφω θηλείας, φόβον ̓́Αρηος φορεούσας.</TextUnit>
    <TextUnit id="1378" loc="2.768">ἀνδρῶν αὖ μέγ' ἄριστος ἔην Τελαμώνιος Αἴας</TextUnit>
    <TextUnit id="1379" loc="2.769">ὄφρ' ̓Αχιλεὺς μήνιεν: ὃ γὰρ πολὺ φέρτατος ἦεν,</TextUnit>
    <TextUnit id="1380" loc="2.770">ἵπποι θ' οἳ φορέεσκον ἀμύμονα Πηλεί̈ωνα.</TextUnit>
    <TextUnit id="1381" loc="2.771">ἀλλ' ὃ μὲν ἐν νήεσσι κορωνίσι ποντοπόροισι</TextUnit>
    <TextUnit id="1382" loc="2.772">κεῖτ' ἀπομηνίσας ̓Αγαμέμνονι ποιμένι λαῶν</TextUnit>
    <TextUnit id="1383" loc="2.773">̓Ατρεί̈δῃ: λαοὶ δὲ παρὰ ῥηγμῖνι θαλάσσης</TextUnit>
    <TextUnit id="1384" loc="2.774">δίσκοισιν τέρποντο καὶ αἰγανέῃσιν ἱέντες</TextUnit>
    <TextUnit id="1385" loc="2.775">τόξοισίν θ': ἵπποι δὲ παρ' ἅρμασιν οἷσιν ἕκαστος</TextUnit>
    <TextUnit id="1386" loc="2.776">λωτὸν ἐρεπτόμενοι ἐλεόθρεπτόν τε σέλινον</TextUnit>
    <TextUnit id="1387" loc="2.777">ἕστασαν: ἅρματα δ' εὖ πεπυκασμένα κεῖτο ἀνάκτων</TextUnit>
    <TextUnit id="1388" loc="2.778">ἐν κλισίῃς: οἳ δ' ἀρχὸν ἀρηί̈φιλον ποθέοντες</TextUnit>
    <TextUnit id="1389" loc="2.779">φοίτων ἔνθα καὶ ἔνθα κατὰ στρατὸν οὐδὲ μάχοντο.</TextUnit>
    <TextUnit id="1390" loc="2.780">οἳ δ' ἄρ' ἴσαν ὡς εἴ τε πυρὶ χθὼν πᾶσα νέμοιτο:</TextUnit>
    <TextUnit id="1391" loc="2.781">γαῖα δ' ὑπεστενάχιζε Διὶ ὣς τερπικεραύνῳ</TextUnit>
    <TextUnit id="1392" loc="2.782">χωομένῳ ὅτε τ' ἀμφὶ Τυφωέϊ γαῖαν ἱμάσσῃ</TextUnit>
    <TextUnit id="1393" loc="2.783">εἰν ̓Αρίμοις, ὅθι φασὶ Τυφωέος ἔμμεναι εὐνάς:</TextUnit>
    <TextUnit id="1394" loc="2.784">ὣς ἄρα τῶν ὑπὸ ποσσὶ μέγα στεναχίζετο γαῖα</TextUnit>
    <TextUnit id="1395" loc="2.785">ἐρχομένων: μάλα δ' ὦκα διέπρησσον πεδίοιο.</TextUnit>
    <TextUnit id="1396" loc="2.786">Τρωσὶν δ' ἄγγελος ἦλθε ποδήνεμος ὠκέα ̓͂Ιρις</TextUnit>
    <TextUnit id="1397" loc="2.787">πὰρ Διὸς αἰγιόχοιο σὺν ἀγγελίῃ ἀλεγεινῇ:</TextUnit>
    <TextUnit id="1398" loc="2.788">οἳ δ' ἀγορὰς ἀγόρευον ἐπὶ Πριάμοιο θύρῃσι</TextUnit>
    <TextUnit id="1399" loc="2.789">πάντες ὁμηγερέες ἠμὲν νέοι ἠδὲ γέροντες:</TextUnit>
    <TextUnit id="1400" loc="2.790">ἀγχοῦ δ' ἱσταμένη προσέφη πόδας ὠκέα ̓͂Ιρις:</TextUnit>
    <TextUnit id="1401" loc="2.791">εἴσατο δὲ φθογγὴν υἷϊ Πριάμοιο Πολίτῃ,</TextUnit>
    <TextUnit id="1402" loc="2.792">ὃς Τρώων σκοπὸς ἷζε ποδωκείῃσι πεποιθὼς</TextUnit>
    <TextUnit id="1403" loc="2.793">τύμβῳ ἐπ' ἀκροτάτῳ Αἰσυήταο γέροντος,</TextUnit>
    <TextUnit id="1404" loc="2.794">δέγμενος ὁππότε ναῦφιν ἀφορμηθεῖεν ̓Αχαιοί:</TextUnit>
    <TextUnit id="1405" loc="2.795">τῷ μιν ἐεισαμένη προσέφη πόδας ὠκέα ̓͂Ιρις:</TextUnit>
    <TextUnit id="1406" loc="2.796">ὦ γέρον αἰεί τοι μῦθοι φίλοι ἄκριτοί εἰσιν,</TextUnit>
    <TextUnit id="1407" loc="2.797">ὥς ποτ' ἐπ' εἰρήνης: πόλεμος δ' ἀλίαστος ὄρωρεν.</TextUnit>
    <TextUnit id="1408" loc="2.798">ἤδη μὲν μάλα πολλὰ μάχας εἰσήλυθον ἀνδρῶν,</TextUnit>
    <TextUnit id="1409" loc="2.799">ἀλλ' οὔ πω τοιόνδε τοσόνδέ τε λαὸν ὄπωπα:</TextUnit>
    <TextUnit id="1410" loc="2.800">λίην γὰρ φύλλοισιν ἐοικότες ἢ ψαμάθοισιν</TextUnit>
    <TextUnit id="1411" loc="2.801">ἔρχονται πεδίοιο μαχησόμενοι προτὶ ἄστυ.</TextUnit>
    <TextUnit id="1412" loc="2.802">̔́Εκτορ σοὶ δὲ μάλιστ' ἐπιτέλλομαι, ὧδε δὲ ῥέξαι:</TextUnit>
    <TextUnit id="1413" loc="2.803">πολλοὶ γὰρ κατὰ ἄστυ μέγα Πριάμου ἐπίκουροι,</TextUnit>
    <TextUnit id="1414" loc="2.804">ἄλλη δ' ἄλλων γλῶσσα πολυσπερέων ἀνθρώπων:</TextUnit>
    <TextUnit id="1415" loc="2.805">τοῖσιν ἕκαστος ἀνὴρ σημαινέτω οἷσί περ ἄρχει,</TextUnit>
    <TextUnit id="1416" loc="2.806">τῶν δ' ἐξηγείσθω κοσμησάμενος πολιήτας.</TextUnit>
    <TextUnit id="1417" loc="2.807">ὣς ἔφαθ', ̔́Εκτωρ δ' οὔ τι θεᾶς ἔπος ἠγνοίησεν,</TextUnit>
    <TextUnit id="1418" loc="2.808">αἶψα δ' ἔλυς' ἀγορήν: ἐπὶ τεύχεα δ' ἐσσεύοντο:</TextUnit>
    <TextUnit id="1419" loc="2.809">πᾶσαι δ' ὠί̈γνυντο πύλαι, ἐκ δ' ἔσσυτο λαὸς</TextUnit>
    <TextUnit id="1420" loc="2.810">πεζοί θ' ἱππῆές τε: πολὺς δ' ὀρυμαγδὸς ὀρώρει.</TextUnit>
    <TextUnit id="1421" loc="2.811">ἔστι δέ τις προπάροιθε πόλιος αἰπεῖα κολώνη</TextUnit>
    <TextUnit id="1422" loc="2.812">ἐν πεδίῳ ἀπάνευθε περίδρομος ἔνθα καὶ ἔνθα,</TextUnit>
    <TextUnit id="1423" loc="2.813">τὴν ἤτοι ἄνδρες Βατίειαν κικλήσκουσιν,</TextUnit>
    <TextUnit id="1424" loc="2.814">ἀθάνατοι δέ τε σῆμα πολυσκάρθμοιο Μυρίνης:</TextUnit>
    <TextUnit id="1425" loc="2.815">ἔνθα τότε Τρῶές τε διέκριθεν ἠδ' ἐπίκουροι.</TextUnit>
    <TextUnit id="1426" loc="2.816">Τρωσὶ μὲν ἡγεμόνευε μέγας κορυθαίολος ̔́Εκτωρ</TextUnit>
    <TextUnit id="1427" loc="2.817">Πριαμίδης: ἅμα τῷ γε πολὺ πλεῖστοι καὶ ἄριστοι</TextUnit>
    <TextUnit id="1428" loc="2.818">λαοὶ θωρήσσοντο μεμαότες ἐγχείῃσι.</TextUnit>
    <TextUnit id="1429" loc="2.819">Δαρδανίων αὖτ' ἦρχεν ἐὺ̈ς πάϊς ̓Αγχίσαο</TextUnit>
    <TextUnit id="1430" loc="2.820">Αἰνείας, τὸν ὑπ' ̓Αγχίσῃ τέκε δῖ' ̓Αφροδίτη</TextUnit>
    <TextUnit id="1431" loc="2.821">̓́Ιδης ἐν κνημοῖσι θεὰ βροτῷ εὐνηθεῖσα,</TextUnit>
    <TextUnit id="1432" loc="2.822">οὐκ οἶος, ἅμα τῷ γε δύω ̓Αντήνορος υἷε</TextUnit>
    <TextUnit id="1433" loc="2.823">̓Αρχέλοχός τ' ̓Ακάμας τε μάχης εὖ εἰδότε πάσης.</TextUnit>
    <TextUnit id="1434" loc="2.824">οἳ δὲ Ζέλειαν ἔναιον ὑπαὶ πόδα νείατον ̓́Ιδης</TextUnit>
    <TextUnit id="1435" loc="2.825">ἀφνειοὶ πίνοντες ὕδωρ μέλαν Αἰσήποιο</TextUnit>
    <TextUnit id="1436" loc="2.826">Τρῶες, τῶν αὖτ' ἦρχε Λυκάονος ἀγλαὸς υἱὸς</TextUnit>
    <TextUnit id="1437" loc="2.827">Πάνδαρος, ᾧ καὶ τόξον ̓Απόλλων αὐτὸς ἔδωκεν.</TextUnit>
    <TextUnit id="1438" loc="2.828">οἳ δ' ̓Αδρήστειάν τ' εἶχον καὶ δῆμον ̓Απαισοῦ</TextUnit>
    <TextUnit id="1439" loc="2.829">καὶ Πιτύειαν ἔχον καὶ Τηρείης ὄρος αἰπύ,</TextUnit>
    <TextUnit id="1440" loc="2.830">τῶν ἦρχ' ̓́Αδρηστός τε καὶ ̓́Αμφιος λινοθώρηξ</TextUnit>
    <TextUnit id="1441" loc="2.831">υἷε δύω Μέροπος Περκωσίου, ὃς περὶ πάντων</TextUnit>
    <TextUnit id="1442" loc="2.832">ᾔδεε μαντοσύνας, οὐδὲ οὓς παῖδας ἔασκε</TextUnit>
    <TextUnit id="1443" loc="2.833">στείχειν ἐς πόλεμον φθισήνορα: τὼ δέ οἱ οὔ τι</TextUnit>
    <TextUnit id="1444" loc="2.834">πειθέσθην: κῆρες γὰρ ἄγον μέλανος θανάτοιο.</TextUnit>
    <TextUnit id="1445" loc="2.835">οἳ δ' ἄρα Περκώτην καὶ Πράκτιον ἀμφενέμοντο</TextUnit>
    <TextUnit id="1446" loc="2.836">καὶ Σηστὸν καὶ ̓́Αβυδον ἔχον καὶ δῖαν ̓Αρίσβην,</TextUnit>
    <TextUnit id="1447" loc="2.837">τῶν αὖθ' ̔Υρτακίδης ἦρχ' ̓́Ασιος ὄρχαμος ἀνδρῶν,</TextUnit>
    <TextUnit id="1448" loc="2.838">̓́Ασιος ̔Υρτακίδης ὃν ̓Αρίσβηθεν φέρον ἵπποι</TextUnit>
    <TextUnit id="1449" loc="2.839">αἴθωνες μεγάλοι ποταμοῦ ἄπο Σελλήεντος.</TextUnit>
    <TextUnit id="1450" loc="2.840">̔Ιππόθοος δ' ἄγε φῦλα Πελασγῶν ἐγχεσιμώρων</TextUnit>
    <TextUnit id="1451" loc="2.841">τῶν οἳ Λάρισαν ἐριβώλακα ναιετάασκον:</TextUnit>
    <TextUnit id="1452" loc="2.842">τῶν ἦρχ' ̔Ιππόθοός τε Πύλαιός τ' ὄζος ̓́Αρηος,</TextUnit>
    <TextUnit id="1453" loc="2.843">υἷε δύω Λήθοιο Πελασγοῦ Τευταμίδαο.</TextUnit>
    <TextUnit id="1454" loc="2.844">αὐτὰρ Θρήϊκας ἦγ' ̓Ακάμας καὶ Πείροος ἥρως</TextUnit>
    <TextUnit id="1455" loc="2.845">ὅσσους ̔Ελλήσποντος ἀγάρροος ἐντὸς ἐέργει.</TextUnit>
    <TextUnit id="1456" loc="2.846">Εὔφημος δ' ἀρχὸς Κικόνων ἦν αἰχμητάων</TextUnit>
    <TextUnit id="1457" loc="2.847">υἱὸς Τροιζήνοιο διοτρεφέος Κεάδαο.</TextUnit>
    <TextUnit id="1458" loc="2.848">αὐτὰρ Πυραίχμης ἄγε Παίονας ἀγκυλοτόξους</TextUnit>
    <TextUnit id="1459" loc="2.849">τηλόθεν ἐξ ̓Αμυδῶνος ἀπ' ̓Αξιοῦ εὐρὺ ῥέοντος,</TextUnit>
    <TextUnit id="1460" loc="2.850">̓Αξιοῦ οὗ κάλλιστον ὕδωρ ἐπικίδναται αἶαν.</TextUnit>
    <TextUnit id="1461" loc="2.851">Παφλαγόνων δ' ἡγεῖτο Πυλαιμένεος λάσιον κῆρ</TextUnit>
    <TextUnit id="1462" loc="2.852">ἐξ ̓Ενετῶν, ὅθεν ἡμιόνων γένος ἀγροτεράων,</TextUnit>
    <TextUnit id="1463" loc="2.853">οἵ ῥα Κύτωρον ἔχον καὶ Σήσαμον ἀμφενέμοντο</TextUnit>
    <TextUnit id="1464" loc="2.854">ἀμφί τε Παρθένιον ποταμὸν κλυτὰ δώματ' ἔναιον</TextUnit>
    <TextUnit id="1465" loc="2.855">Κρῶμνάν τ' Αἰγιαλόν τε καὶ ὑψηλοὺς ̓Ερυθίνους.</TextUnit>
    <TextUnit id="1466" loc="2.856">αὐτὰρ ̔Αλιζώνων ̓Οδίος καὶ ̓Επίστροφος ἦρχον</TextUnit>
    <TextUnit id="1467" loc="2.857">τηλόθεν ἐξ ̓Αλύβης, ὅθεν ἀργύρου ἐστὶ γενέθλη.</TextUnit>
    <TextUnit id="1468" loc="2.858">Μυσῶν δὲ Χρόμις ἦρχε καὶ ̓́Εννομος οἰωνιστής:</TextUnit>
    <TextUnit id="1469" loc="2.859">ἀλλ' οὐκ οἰωνοῖσιν ἐρύσατο κῆρα μέλαιναν,</TextUnit>
    <TextUnit id="1470" loc="2.860">ἀλλ' ἐδάμη ὑπὸ χερσὶ ποδώκεος Αἰακίδαο</TextUnit>
    <TextUnit id="1471" loc="2.861">ἐν ποταμῷ, ὅθι περ Τρῶας κεράϊζε καὶ ἄλλους.</TextUnit>
    <TextUnit id="1472" loc="2.862">Φόρκυς αὖ Φρύγας ἦγε καὶ ̓Ασκάνιος θεοειδὴς</TextUnit>
    <TextUnit id="1473" loc="2.863">τῆλ' ἐξ ̓Ασκανίης: μέμασαν δ' ὑσμῖνι μάχεσθαι.</TextUnit>
    <TextUnit id="1474" loc="2.864">Μῄοσιν αὖ Μέσθλης τε καὶ ̓́Αντιφος ἡγησάσθην</TextUnit>
    <TextUnit id="1475" loc="2.865">υἷε Ταλαιμένεος τὼ Γυγαίη τέκε λίμνη,</TextUnit>
    <TextUnit id="1476" loc="2.866">οἳ καὶ Μῄονας ἦγον ὑπὸ Τμώλῳ γεγαῶτας.</TextUnit>
    <TextUnit id="1477" loc="2.867">Νάστης αὖ Καρῶν ἡγήσατο βαρβαροφώνων,</TextUnit>
    <TextUnit id="1478" loc="2.868">οἳ Μίλητον ἔχον Φθιρῶν τ' ὄρος ἀκριτόφυλλον</TextUnit>
    <TextUnit id="1479" loc="2.869">Μαιάνδρου τε ῥοὰς Μυκάλης τ' αἰπεινὰ κάρηνα:</TextUnit>
    <TextUnit id="1480" loc="2.870">τῶν μὲν ἄρ' ̓Αμφίμαχος καὶ Νάστης ἡγησάσθην,</TextUnit>
    <TextUnit id="1481" loc="2.871">Νάστης ̓Αμφίμαχός τε Νομίονος ἀγλαὰ τέκνα,</TextUnit>
    <TextUnit id="1482" loc="2.872">ὃς καὶ χρυσὸν ἔχων πόλεμον δ' ἴεν ἠύ̈τε κούρη</TextUnit>
    <TextUnit id="1483" loc="2.873">νήπιος, οὐδέ τί οἱ τό γ' ἐπήρκεσε λυγρὸν ὄλεθρον,</TextUnit>
    <TextUnit id="1484" loc="2.874">ἀλλ' ἐδάμη ὑπὸ χερσὶ ποδώκεος Αἰακίδαο</TextUnit>
    <TextUnit id="1485" loc="2.875">ἐν ποταμῷ, χρυσὸν δ' ̓Αχιλεὺς ἐκόμισσε δαί̈φρων.</TextUnit>
    <TextUnit id="1486" loc="2.876">Σαρπηδὼν δ' ἦρχεν Λυκίων καὶ Γλαῦκος ἀμύμων</TextUnit>
    <TextUnit id="1487" loc="2.877">τηλόθεν ἐκ Λυκίης, Ξάνθου ἄπο δινήεντος.</TextUnit>
    <TextUnit id="1488" loc="3.1">αὐτὰρ ἐπεὶ κόσμηθεν ἅμ' ἡγεμόνεσσιν ἕκαστοι,</TextUnit>
    <TextUnit id="1489" loc="3.2">Τρῶες μὲν κλαγγῇ τ' ἐνοπῇ τ' ἴσαν ὄρνιθες ὣς</TextUnit>
    <TextUnit id="1490" loc="3.3">ἠύ̈τε περ κλαγγὴ γεράνων πέλει οὐρανόθι πρό:</TextUnit>
    <TextUnit id="1491" loc="3.4">αἵ τ' ἐπεὶ οὖν χειμῶνα φύγον καὶ ἀθέσφατον ὄμβρον</TextUnit>
    <TextUnit id="1492" loc="3.5">κλαγγῇ ταί γε πέτονται ἐπ' ὠκεανοῖο ῥοάων</TextUnit>
    <TextUnit id="1493" loc="3.6">ἀνδράσι Πυγμαίοισι φόνον καὶ κῆρα φέρουσαι:</TextUnit>
    <TextUnit id="1494" loc="3.7">ἠέριαι δ' ἄρα ταί γε κακὴν ἔριδα προφέρονται.</TextUnit>
    <TextUnit id="1495" loc="3.8">οἳ δ' ἄρ' ἴσαν σιγῇ μένεα πνείοντες ̓Αχαιοὶ</TextUnit>
    <TextUnit id="1496" loc="3.9">ἐν θυμῷ μεμαῶτες ἀλεξέμεν ἀλλήλοισιν.</TextUnit>
    <TextUnit id="1497" loc="3.10">εὖτ' ὄρεος κορυφῇσι Νότος κατέχευεν ὀμίχλην</TextUnit>
    <TextUnit id="1498" loc="3.11">ποιμέσιν οὔ τι φίλην, κλέπτῃ δέ τε νυκτὸς ἀμείνω,</TextUnit>
    <TextUnit id="1499" loc="3.12">τόσσόν τίς τ' ἐπιλεύσσει ὅσον τ' ἐπὶ λᾶαν ἵησιν:</TextUnit>
    <TextUnit id="1500" loc="3.13">ὣς ἄρα τῶν ὑπὸ ποσσὶ κονίσαλος ὄρνυτ' ἀελλὴς</TextUnit>
    <TextUnit id="1501" loc="3.14">ἐρχομένων: μάλα δ' ὦκα διέπρησσον πεδίοιο.</TextUnit>
    <TextUnit id="1502" loc="3.15">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="1503" loc="3.16">Τρωσὶν μὲν προμάχιζεν ̓Αλέξανδρος θεοειδὴς</TextUnit>
    <TextUnit id="1504" loc="3.17">παρδαλέην ὤμοισιν ἔχων καὶ καμπύλα τόξα</TextUnit>
    <TextUnit id="1505" loc="3.18">καὶ ξίφος: αὐτὰρ δοῦρε δύω κεκορυθμένα χαλκῷ</TextUnit>
    <TextUnit id="1506" loc="3.19">πάλλων ̓Αργείων προκαλίζετο πάντας ἀρίστους</TextUnit>
    <TextUnit id="1507" loc="3.20">ἀντίβιον μαχέσασθαι ἐν αἰνῇ δηϊοτῆτι.</TextUnit>
    <TextUnit id="1508" loc="3.21">τὸν δ' ὡς οὖν ἐνόησεν ἀρηί̈φιλος Μενέλαος</TextUnit>
    <TextUnit id="1509" loc="3.22">ἐρχόμενον προπάροιθεν ὁμίλου μακρὰ βιβάντα,</TextUnit>
    <TextUnit id="1510" loc="3.23">ὥς τε λέων ἐχάρη μεγάλῳ ἐπὶ σώματι κύρσας</TextUnit>
    <TextUnit id="1511" loc="3.24">εὑρὼν ἢ ἔλαφον κεραὸν ἢ ἄγριον αἶγα</TextUnit>
    <TextUnit id="1512" loc="3.25">πεινάων: μάλα γάρ τε κατεσθίει, εἴ περ ἂν αὐτὸν</TextUnit>
    <TextUnit id="1513" loc="3.26">σεύωνται ταχέες τε κύνες θαλεροί τ' αἰζηοί:</TextUnit>
    <TextUnit id="1514" loc="3.27">ὣς ἐχάρη Μενέλαος ̓Αλέξανδρον θεοειδέα</TextUnit>
    <TextUnit id="1515" loc="3.28">ὀφθαλμοῖσιν ἰδών: φάτο γὰρ τίσεσθαι ἀλείτην:</TextUnit>
    <TextUnit id="1516" loc="3.29">αὐτίκα δ' ἐξ ὀχέων σὺν τεύχεσιν ἆλτο χαμᾶζε.</TextUnit>
    <TextUnit id="1517" loc="3.30">τὸν δ' ὡς οὖν ἐνόησεν ̓Αλέξανδρος θεοειδὴς</TextUnit>
    <TextUnit id="1518" loc="3.31">ἐν προμάχοισι φανέντα, κατεπλήγη φίλον ἦτορ,</TextUnit>
    <TextUnit id="1519" loc="3.32">ἂψ δ' ἑτάρων εἰς ἔθνος ἐχάζετο κῆρ' ἀλεείνων.</TextUnit>
    <TextUnit id="1520" loc="3.33">ὡς δ' ὅτε τίς τε δράκοντα ἰδὼν παλίνορσος ἀπέστη</TextUnit>
    <TextUnit id="1521" loc="3.34">οὔρεος ἐν βήσσῃς, ὑπό τε τρόμος ἔλλαβε γυῖα,</TextUnit>
    <TextUnit id="1522" loc="3.35">ἂψ δ' ἀνεχώρησεν, ὦχρός τέ μιν εἷλε παρειάς,</TextUnit>
    <TextUnit id="1523" loc="3.36">ὣς αὖτις καθ' ὅμιλον ἔδυ Τρώων ἀγερώχων</TextUnit>
    <TextUnit id="1524" loc="3.37">δείσας ̓Ατρέος υἱὸν ̓Αλέξανδρος θεοειδής.</TextUnit>
    <TextUnit id="1525" loc="3.38">τὸν δ' ̔́Εκτωρ νείκεσσεν ἰδὼν αἰσχροῖς ἐπέεσσιν:</TextUnit>
    <TextUnit id="1526" loc="3.39">Δύσπαρι εἶδος ἄριστε γυναιμανὲς ἠπεροπευτὰ</TextUnit>
    <TextUnit id="1527" loc="3.40">αἴθ' ὄφελες ἄγονός τ' ἔμεναι ἄγαμός τ' ἀπολέσθαι:</TextUnit>
    <TextUnit id="1528" loc="3.41">καί κε τὸ βουλοίμην, καί κεν πολὺ κέρδιον ἦεν</TextUnit>
    <TextUnit id="1529" loc="3.42">ἢ οὕτω λώβην τ' ἔμεναι καὶ ὑπόψιον ἄλλων.</TextUnit>
    <TextUnit id="1530" loc="3.43">ἦ που καγχαλόωσι κάρη κομόωντες ̓Αχαιοὶ</TextUnit>
    <TextUnit id="1531" loc="3.44">φάντες ἀριστῆα πρόμον ἔμμεναι, οὕνεκα καλὸν</TextUnit>
    <TextUnit id="1532" loc="3.45">εἶδος ἔπ', ἀλλ' οὐκ ἔστι βίη φρεσὶν οὐδέ τις ἀλκή.</TextUnit>
    <TextUnit id="1533" loc="3.46">ἦ τοιόσδε ἐὼν ἐν ποντοπόροισι νέεσσι</TextUnit>
    <TextUnit id="1534" loc="3.47">πόντον ἐπιπλώσας, ἑτάρους ἐρίηρας ἀγείρας,</TextUnit>
    <TextUnit id="1535" loc="3.48">μιχθεὶς ἀλλοδαποῖσι γυναῖκ' εὐειδέ' ἀνῆγες</TextUnit>
    <TextUnit id="1536" loc="3.49">ἐξ ἀπίης γαίης νυὸν ἀνδρῶν αἰχμητάων</TextUnit>
    <TextUnit id="1537" loc="3.50">πατρί τε σῷ μέγα πῆμα πόληί̈ τε παντί τε δήμῳ,</TextUnit>
    <TextUnit id="1538" loc="3.51">δυσμενέσιν μὲν χάρμα, κατηφείην δὲ σοὶ αὐτῷ;</TextUnit>
    <TextUnit id="1539" loc="3.52">οὐκ ἂν δὴ μείνειας ἀρηί̈φιλον Μενέλαον;</TextUnit>
    <TextUnit id="1540" loc="3.53">γνοίης χ' οἵου φωτὸς ἔχεις θαλερὴν παράκοιτιν:</TextUnit>
    <TextUnit id="1541" loc="3.54">οὐκ ἄν τοι χραίσμῃ κίθαρις τά τε δῶρ' ̓Αφροδίτης</TextUnit>
    <TextUnit id="1542" loc="3.55">ἥ τε κόμη τό τε εἶδος ὅτ' ἐν κονίῃσι μιγείης.</TextUnit>
    <TextUnit id="1543" loc="3.56">ἀλλὰ μάλα Τρῶες δειδήμονες: ἦ τέ κεν ἤδη</TextUnit>
    <TextUnit id="1544" loc="3.57">λάϊνον ἕσσο χιτῶνα κακῶν ἕνεχ' ὅσσα ἔοργας.</TextUnit>
    <TextUnit id="1545" loc="3.58">τὸν δ' αὖτε προσέειπεν ̓Αλέξανδρος θεοειδής:</TextUnit>
    <TextUnit id="1546" loc="3.59">̔́Εκτορ ἐπεί με κατ' αἶσαν ἐνείκεσας οὐδ' ὑπὲρ αἶσαν:</TextUnit>
    <TextUnit id="1547" loc="3.60">αἰεί τοι κραδίη πέλεκυς ὥς ἐστιν ἀτειρὴς</TextUnit>
    <TextUnit id="1548" loc="3.61">ὅς τ' εἶσιν διὰ δουρὸς ὑπ' ἀνέρος ὅς ῥά τε τέχνῃ</TextUnit>
    <TextUnit id="1549" loc="3.62">νήϊον ἐκτάμνῃσιν, ὀφέλλει δ' ἀνδρὸς ἐρωήν:</TextUnit>
    <TextUnit id="1550" loc="3.63">ὣς σοὶ ἐνὶ στήθεσσιν ἀτάρβητος νόος ἐστί:</TextUnit>
    <TextUnit id="1551" loc="3.64">μή μοι δῶρ' ἐρατὰ πρόφερε χρυσέης ̓Αφροδίτης:</TextUnit>
    <TextUnit id="1552" loc="3.65">οὔ τοι ἀπόβλητ' ἐστὶ θεῶν ἐρικυδέα δῶρα</TextUnit>
    <TextUnit id="1553" loc="3.66">ὅσσά κεν αὐτοὶ δῶσιν, ἑκὼν δ' οὐκ ἄν τις ἕλοιτο:</TextUnit>
    <TextUnit id="1554" loc="3.67">νῦν αὖτ' εἴ μ' ἐθέλεις πολεμίζειν ἠδὲ μάχεσθαι,</TextUnit>
    <TextUnit id="1555" loc="3.68">ἄλλους μὲν κάθισον Τρῶας καὶ πάντας ̓Αχαιούς,</TextUnit>
    <TextUnit id="1556" loc="3.69">αὐτὰρ ἔμ' ἐν μέσσῳ καὶ ἀρηί̈φιλον Μενέλαον</TextUnit>
    <TextUnit id="1557" loc="3.70">συμβάλετ' ἀμφ' ̔Ελένῃ καὶ κτήμασι πᾶσι μάχεσθαι:</TextUnit>
    <TextUnit id="1558" loc="3.71">ὁππότερος δέ κε νικήσῃ κρείσσων τε γένηται,</TextUnit>
    <TextUnit id="1559" loc="3.72">κτήμαθ' ἑλὼν εὖ πάντα γυναῖκά τε οἴκαδ' ἀγέσθω:</TextUnit>
    <TextUnit id="1560" loc="3.73">οἳ δ' ἄλλοι φιλότητα καὶ ὅρκια πιστὰ ταμόντες</TextUnit>
    <TextUnit id="1561" loc="3.74">ναίοιτε Τροίην ἐριβώλακα, τοὶ δὲ νεέσθων</TextUnit>
    <TextUnit id="1562" loc="3.75">̓́Αργος ἐς ἱππόβοτον καὶ ̓Αχαιί̈δα καλλιγύναικα.</TextUnit>
    <TextUnit id="1563" loc="3.76">ὣς ἔφαθ', ̔́Εκτωρ δ' αὖτ' ἐχάρη μέγα μῦθον ἀκούσας,</TextUnit>
    <TextUnit id="1564" loc="3.77">καί ῥ' ἐς μέσσον ἰὼν Τρώων ἀνέεργε φάλαγγας</TextUnit>
    <TextUnit id="1565" loc="3.78">μέσσου δουρὸς ἑλών: τοὶ δ' ἱδρύνθησαν ἅπαντες.</TextUnit>
    <TextUnit id="1566" loc="3.79">τῷ δ' ἐπετοξάζοντο κάρη κομόωντες ̓Αχαιοὶ</TextUnit>
    <TextUnit id="1567" loc="3.80">ἰοῖσίν τε τιτυσκόμενοι λάεσσί τ' ἔβαλλον:</TextUnit>
    <TextUnit id="1568" loc="3.81">αὐτὰρ ὃ μακρὸν ἄϋσεν ἄναξ ἀνδρῶν ̓Αγαμέμνων:</TextUnit>
    <TextUnit id="1569" loc="3.82">ἴσχεσθ' ̓Αργεῖοι, μὴ βάλλετε κοῦροι ̓Αχαιῶν:</TextUnit>
    <TextUnit id="1570" loc="3.83">στεῦται γάρ τι ἔπος ἐρέειν κορυθαίολος ̔́Εκτωρ.</TextUnit>
    <TextUnit id="1571" loc="3.84">ὣς ἔφαθ', οἳ δ' ἔσχοντο μάχης ἄνεῴ τ' ἐγένοντο</TextUnit>
    <TextUnit id="1572" loc="3.85">ἐσσυμένως: ̔́Εκτωρ δὲ μετ' ἀμφοτέροισιν ἔειπε:</TextUnit>
    <TextUnit id="1573" loc="3.86">κέκλυτέ μευ Τρῶες καὶ ἐϋκνήμιδες ̓Αχαιοὶ</TextUnit>
    <TextUnit id="1574" loc="3.87">μῦθον ̓Αλεξάνδροιο, τοῦ εἵνεκα νεῖκος ὄρωρεν.</TextUnit>
    <TextUnit id="1575" loc="3.88">ἄλλους μὲν κέλεται Τρῶας καὶ πάντας ̓Αχαιοὺς</TextUnit>
    <TextUnit id="1576" loc="3.89">τεύχεα κάλ' ἀποθέσθαι ἐπὶ χθονὶ πουλυβοτείρῃ,</TextUnit>
    <TextUnit id="1577" loc="3.90">αὐτὸν δ' ἐν μέσσῳ καὶ ἀρηί̈φιλον Μενέλαον</TextUnit>
    <TextUnit id="1578" loc="3.91">οἴους ἀμφ' ̔Ελένῃ καὶ κτήμασι πᾶσι μάχεσθαι.</TextUnit>
    <TextUnit id="1579" loc="3.92">ὁππότερος δέ κε νικήσῃ κρείσσων τε γένηται</TextUnit>
    <TextUnit id="1580" loc="3.93">κτήμαθ' ἑλὼν εὖ πάντα γυναῖκά τε οἴκαδ' ἀγέσθω:</TextUnit>
    <TextUnit id="1581" loc="3.94">οἳ δ' ἄλλοι φιλότητα καὶ ὅρκια πιστὰ τάμωμεν.</TextUnit>
    <TextUnit id="1582" loc="3.95">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ:</TextUnit>
    <TextUnit id="1583" loc="3.96">τοῖσι δὲ καὶ μετέειπε βοὴν ἀγαθὸς Μενέλαος:</TextUnit>
    <TextUnit id="1584" loc="3.97">κέκλυτε νῦν καὶ ἐμεῖο: μάλιστα γὰρ ἄλγος ἱκάνει</TextUnit>
    <TextUnit id="1585" loc="3.98">θυμὸν ἐμόν, φρονέω δὲ διακρινθήμεναι ἤδη</TextUnit>
    <TextUnit id="1586" loc="3.99">̓Αργείους καὶ Τρῶας, ἐπεὶ κακὰ πολλὰ πέπασθε</TextUnit>
    <TextUnit id="1587" loc="3.100">εἵνεκ' ἐμῆς ἔριδος καὶ ̓Αλεξάνδρου ἕνεκ' ἀρχῆς:</TextUnit>
    <TextUnit id="1588" loc="3.101">ἡμέων δ' ὁπποτέρῳ θάνατος καὶ μοῖρα τέτυκται</TextUnit>
    <TextUnit id="1589" loc="3.102">τεθναίη: ἄλλοι δὲ διακρινθεῖτε τάχιστα.</TextUnit>
    <TextUnit id="1590" loc="3.103">οἴσετε ἄρν', ἕτερον λευκόν, ἑτέρην δὲ μέλαιναν,</TextUnit>
    <TextUnit id="1591" loc="3.104">Γῇ τε καὶ ̓Ηελίῳ: Διὶ δ' ἡμεῖς οἴσομεν ἄλλον:</TextUnit>
    <TextUnit id="1592" loc="3.105">ἄξετε δὲ Πριάμοιο βίην, ὄφρ' ὅρκια τάμνῃ</TextUnit>
    <TextUnit id="1593" loc="3.106">αὐτός, ἐπεί οἱ παῖδες ὑπερφίαλοι καὶ ἄπιστοι,</TextUnit>
    <TextUnit id="1594" loc="3.107">μή τις ὑπερβασίῃ Διὸς ὅρκια δηλήσηται.</TextUnit>
    <TextUnit id="1595" loc="3.108">αἰεὶ δ' ὁπλοτέρων ἀνδρῶν φρένες ἠερέθονται:</TextUnit>
    <TextUnit id="1596" loc="3.109">οἷς δ' ὁ γέρων μετέῃσιν ἅμα πρόσσω καὶ ὀπίσσω</TextUnit>
    <TextUnit id="1597" loc="3.110">λεύσσει, ὅπως ὄχ' ἄριστα μετ' ἀμφοτέροισι γένηται.</TextUnit>
    <TextUnit id="1598" loc="3.111">ὣς ἔφαθ', οἳ δ' ἐχάρησαν ̓Αχαιοί τε Τρῶές τε</TextUnit>
    <TextUnit id="1599" loc="3.112">ἐλπόμενοι παύσασθαι ὀϊζυροῦ πολέμοιο.</TextUnit>
    <TextUnit id="1600" loc="3.113">καί ῥ' ἵππους μὲν ἔρυξαν ἐπὶ στίχας, ἐκ δ' ἔβαν αὐτοί,</TextUnit>
    <TextUnit id="1601" loc="3.114">τεύχεά τ' ἐξεδύοντο: τὰ μὲν κατέθεντ' ἐπὶ γαίῃ</TextUnit>
    <TextUnit id="1602" loc="3.115">πλησίον ἀλλήλων, ὀλίγη δ' ἦν ἀμφὶς ἄρουρα:</TextUnit>
    <TextUnit id="1603" loc="3.116">̔́Εκτωρ δὲ προτὶ ἄστυ δύω κήρυκας ἔπεμπε</TextUnit>
    <TextUnit id="1604" loc="3.117">καρπαλίμως ἄρνάς τε φέρειν Πρίαμόν τε καλέσσαι:</TextUnit>
    <TextUnit id="1605" loc="3.118">αὐτὰρ ὃ Ταλθύβιον προί̈ει κρείων ̓Αγαμέμνων</TextUnit>
    <TextUnit id="1606" loc="3.119">νῆας ἔπι γλαφυρὰς ἰέναι, ἠδ' ἄρν' ἐκέλευεν</TextUnit>
    <TextUnit id="1607" loc="3.120">οἰσέμεναι: ὃ δ' ἄρ' οὐκ ἀπίθης' ̓Αγαμέμνονι δίῳ.</TextUnit>
    <TextUnit id="1608" loc="3.121">̓͂Ιρις δ' αὖθ' ̔Ελένῃ λευκωλένῳ ἄγγελος ἦλθεν</TextUnit>
    <TextUnit id="1609" loc="3.122">εἰδομένη γαλόῳ ̓Αντηνορίδαο δάμαρτι,</TextUnit>
    <TextUnit id="1610" loc="3.123">τὴν ̓Αντηνορίδης εἶχε κρείων ̔Ελικάων</TextUnit>
    <TextUnit id="1611" loc="3.124">Λαοδίκην Πριάμοιο θυγατρῶν εἶδος ἀρίστην.</TextUnit>
    <TextUnit id="1612" loc="3.125">τὴν δ' εὗρ' ἐν μεγάρῳ: ἣ δὲ μέγαν ἱστὸν ὕφαινε</TextUnit>
    <TextUnit id="1613" loc="3.126">δίπλακα πορφυρέην, πολέας δ' ἐνέπασσεν ἀέθλους</TextUnit>
    <TextUnit id="1614" loc="3.127">Τρώων θ' ἱπποδάμων καὶ ̓Αχαιῶν χαλκοχιτώνων,</TextUnit>
    <TextUnit id="1615" loc="3.128">οὕς ἑθεν εἵνεκ' ἔπασχον ὑπ' ̓́Αρηος παλαμάων:</TextUnit>
    <TextUnit id="1616" loc="3.129">ἀγχοῦ δ' ἱσταμένη προσέφη πόδας ὠκέα ̓͂Ιρις:</TextUnit>
    <TextUnit id="1617" loc="3.130">δεῦρ' ἴθι νύμφα φίλη, ἵνα θέσκελα ἔργα ἴδηαι</TextUnit>
    <TextUnit id="1618" loc="3.131">Τρώων θ' ἱπποδάμων καὶ ̓Αχαιῶν χαλκοχιτώνων,</TextUnit>
    <TextUnit id="1619" loc="3.132">οἳ πρὶν ἐπ' ἀλλήλοισι φέρον πολύδακρυν ̓́Αρηα</TextUnit>
    <TextUnit id="1620" loc="3.133">ἐν πεδίῳ ὀλοοῖο λιλαιόμενοι πολέμοιο:</TextUnit>
    <TextUnit id="1621" loc="3.134">οἳ δὴ νῦν ἕαται σιγῇ, πόλεμος δὲ πέπαυται,</TextUnit>
    <TextUnit id="1622" loc="3.135">ἀσπίσι κεκλιμένοι, παρὰ δ' ἔγχεα μακρὰ πέπηγεν.</TextUnit>
    <TextUnit id="1623" loc="3.136">αὐτὰρ ̓Αλέξανδρος καὶ ἀρηί̈φιλος Μενέλαος</TextUnit>
    <TextUnit id="1624" loc="3.137">μακρῇς ἐγχείῃσι μαχήσονται περὶ σεῖο:</TextUnit>
    <TextUnit id="1625" loc="3.138">τῷ δέ κε νικήσαντι φίλη κεκλήσῃ ἄκοιτις.</TextUnit>
    <TextUnit id="1626" loc="3.139">ὣς εἰποῦσα θεὰ γλυκὺν ἵμερον ἔμβαλε θυμῷ</TextUnit>
    <TextUnit id="1627" loc="3.140">ἀνδρός τε προτέρου καὶ ἄστεος ἠδὲ τοκήων:</TextUnit>
    <TextUnit id="1628" loc="3.141">αὐτίκα δ' ἀργεννῇσι καλυψαμένη ὀθόνῃσιν</TextUnit>
    <TextUnit id="1629" loc="3.142">ὁρμᾶτ' ἐκ θαλάμοιο τέρεν κατὰ δάκρυ χέουσα</TextUnit>
    <TextUnit id="1630" loc="3.143">οὐκ οἴη, ἅμα τῇ γε καὶ ἀμφίπολοι δύ' ἕποντο,</TextUnit>
    <TextUnit id="1631" loc="3.144">Αἴθρη Πιτθῆος θυγάτηρ, Κλυμένη τε βοῶπις:</TextUnit>
    <TextUnit id="1632" loc="3.145">αἶψα δ' ἔπειθ' ἵκανον ὅθι Σκαιαὶ πύλαι ἦσαν.</TextUnit>
    <TextUnit id="1633" loc="3.146">οἳ δ' ἀμφὶ Πρίαμον καὶ Πάνθοον ἠδὲ Θυμοίτην</TextUnit>
    <TextUnit id="1634" loc="3.147">Λάμπόν τε Κλυτίον θ' ̔Ικετάονά τ' ὄζον ̓́Αρηος</TextUnit>
    <TextUnit id="1635" loc="3.148">Οὐκαλέγων τε καὶ ̓Αντήνωρ πεπνυμένω ἄμφω</TextUnit>
    <TextUnit id="1636" loc="3.149">ἥατο δημογέροντες ἐπὶ Σκαιῇσι πύλῃσι,</TextUnit>
    <TextUnit id="1637" loc="3.150">γήραϊ δὴ πολέμοιο πεπαυμένοι, ἀλλ' ἀγορηταὶ</TextUnit>
    <TextUnit id="1638" loc="3.151">ἐσθλοί, τεττίγεσσιν ἐοικότες οἵ τε καθ' ὕλην</TextUnit>
    <TextUnit id="1639" loc="3.152">δενδρέῳ ἐφεζόμενοι ὄπα λειριόεσσαν ἱεῖσι:</TextUnit>
    <TextUnit id="1640" loc="3.153">τοῖοι ἄρα Τρώων ἡγήτορες ἧντ' ἐπὶ πύργῳ.</TextUnit>
    <TextUnit id="1641" loc="3.154">οἳ δ' ὡς οὖν εἴδονθ' ̔Ελένην ἐπὶ πύργον ἰοῦσαν,</TextUnit>
    <TextUnit id="1642" loc="3.155">ἦκα πρὸς ἀλλήλους ἔπεα πτερόεντ' ἀγόρευον:</TextUnit>
    <TextUnit id="1643" loc="3.156">οὐ νέμεσις Τρῶας καὶ ἐϋκνήμιδας ̓Αχαιοὺς</TextUnit>
    <TextUnit id="1644" loc="3.157">τοιῇδ' ἀμφὶ γυναικὶ πολὺν χρόνον ἄλγεα πάσχειν:</TextUnit>
    <TextUnit id="1645" loc="3.158">αἰνῶς ἀθανάτῃσι θεῇς εἰς ὦπα ἔοικεν:</TextUnit>
    <TextUnit id="1646" loc="3.159">ἀλλὰ καὶ ὧς τοίη περ ἐοῦς' ἐν νηυσὶ νεέσθω,</TextUnit>
    <TextUnit id="1647" loc="3.160">μηδ' ἡμῖν τεκέεσσί τ' ὀπίσσω πῆμα λίποιτο.</TextUnit>
    <TextUnit id="1648" loc="3.161">ὣς ἄρ' ἔφαν, Πρίαμος δ' ̔Ελένην ἐκαλέσσατο φωνῇ:</TextUnit>
    <TextUnit id="1649" loc="3.162">δεῦρο πάροιθ' ἐλθοῦσα φίλον τέκος ἵζευ ἐμεῖο,</TextUnit>
    <TextUnit id="1650" loc="3.163">ὄφρα ἴδῃ πρότερόν τε πόσιν πηούς τε φίλους τε:</TextUnit>
    <TextUnit id="1651" loc="3.164">οὔ τί μοι αἰτίη ἐσσί, θεοί νύ μοι αἴτιοί εἰσιν</TextUnit>
    <TextUnit id="1652" loc="3.165">οἵ μοι ἐφώρμησαν πόλεμον πολύδακρυν ̓Αχαιῶν:</TextUnit>
    <TextUnit id="1653" loc="3.166">ὥς μοι καὶ τόνδ' ἄνδρα πελώριον ἐξονομήνῃς</TextUnit>
    <TextUnit id="1654" loc="3.167">ὅς τις ὅδ' ἐστὶν ̓Αχαιὸς ἀνὴρ ἠύ̈ς τε μέγας τε.</TextUnit>
    <TextUnit id="1655" loc="3.168">ἤτοι μὲν κεφαλῇ καὶ μείζονες ἄλλοι ἔασι,</TextUnit>
    <TextUnit id="1656" loc="3.169">καλὸν δ' οὕτω ἐγὼν οὔ πω ἴδον ὀφθαλμοῖσιν,</TextUnit>
    <TextUnit id="1657" loc="3.170">οὐδ' οὕτω γεραρόν: βασιλῆϊ γὰρ ἀνδρὶ ἔοικε.</TextUnit>
    <TextUnit id="1658" loc="3.171">τὸν δ' ̔Ελένη μύθοισιν ἀμείβετο δῖα γυναικῶν:</TextUnit>
    <TextUnit id="1659" loc="3.172">αἰδοῖός τέ μοί ἐσσι φίλε ἑκυρὲ δεινός τε:</TextUnit>
    <TextUnit id="1660" loc="3.173">ὡς ὄφελεν θάνατός μοι ἁδεῖν κακὸς ὁππότε δεῦρο</TextUnit>
    <TextUnit id="1661" loc="3.174">υἱέϊ σῷ ἑπόμην θάλαμον γνωτούς τε λιποῦσα</TextUnit>
    <TextUnit id="1662" loc="3.175">παῖδά τε τηλυγέτην καὶ ὁμηλικίην ἐρατεινήν.</TextUnit>
    <TextUnit id="1663" loc="3.176">ἀλλὰ τά γ' οὐκ ἐγένοντο: τὸ καὶ κλαίουσα τέτηκα.</TextUnit>
    <TextUnit id="1664" loc="3.177">τοῦτο δέ τοι ἐρέω ὅ μ' ἀνείρεαι ἠδὲ μεταλλᾷς:</TextUnit>
    <TextUnit id="1665" loc="3.178">οὗτός γ' ̓Ατρεί̈δης εὐρὺ κρείων ̓Αγαμέμνων,</TextUnit>
    <TextUnit id="1666" loc="3.179">ἀμφότερον βασιλεύς τ' ἀγαθὸς κρατερός τ' αἰχμητής:</TextUnit>
    <TextUnit id="1667" loc="3.180">δαὴρ αὖτ' ἐμὸς ἔσκε κυνώπιδος, εἴ ποτ' ἔην γε.</TextUnit>
    <TextUnit id="1668" loc="3.181">ὣς φάτο, τὸν δ' ὁ γέρων ἠγάσσατο φώνησέν τε:</TextUnit>
    <TextUnit id="1669" loc="3.182">ὦ μάκαρ ̓Ατρεί̈δη μοιρηγενὲς ὀλβιόδαιμον,</TextUnit>
    <TextUnit id="1670" loc="3.183">ἦ ῥά νύ τοι πολλοὶ δεδμήατο κοῦροι ̓Αχαιῶν.</TextUnit>
    <TextUnit id="1671" loc="3.184">ἤδη καὶ Φρυγίην εἰσήλυθον ἀμπελόεσσαν,</TextUnit>
    <TextUnit id="1672" loc="3.185">ἔνθα ἴδον πλείστους Φρύγας ἀνέρας αἰολοπώλους</TextUnit>
    <TextUnit id="1673" loc="3.186">λαοὺς ̓Οτρῆος καὶ Μυγδόνος ἀντιθέοιο,</TextUnit>
    <TextUnit id="1674" loc="3.187">οἵ ῥα τότ' ἐστρατόωντο παρ' ὄχθας Σαγγαρίοιο:</TextUnit>
    <TextUnit id="1675" loc="3.188">καὶ γὰρ ἐγὼν ἐπίκουρος ἐὼν μετὰ τοῖσιν ἐλέχθην</TextUnit>
    <TextUnit id="1676" loc="3.189">ἤματι τῷ ὅτε τ' ἦλθον ̓Αμαζόνες ἀντιάνειραι:</TextUnit>
    <TextUnit id="1677" loc="3.190">ἀλλ' οὐδ' οἳ τόσοι ἦσαν ὅσοι ἑλίκωπες ̓Αχαιοί.</TextUnit>
    <TextUnit id="1678" loc="3.191">δεύτερον αὖτ' ̓Οδυσῆα ἰδὼν ἐρέειν' ὁ γεραιός:</TextUnit>
    <TextUnit id="1679" loc="3.192">εἴπ' ἄγε μοι καὶ τόνδε φίλον τέκος ὅς τις ὅδ' ἐστί:</TextUnit>
    <TextUnit id="1680" loc="3.193">μείων μὲν κεφαλῇ ̓Αγαμέμνονος ̓Ατρεί̈δαο,</TextUnit>
    <TextUnit id="1681" loc="3.194">εὐρύτερος δ' ὤμοισιν ἰδὲ στέρνοισιν ἰδέσθαι.</TextUnit>
    <TextUnit id="1682" loc="3.195">τεύχεα μέν οἱ κεῖται ἐπὶ χθονὶ πουλυβοτείρῃ,</TextUnit>
    <TextUnit id="1683" loc="3.196">αὐτὸς δὲ κτίλος ὣς ἐπιπωλεῖται στίχας ἀνδρῶν:</TextUnit>
    <TextUnit id="1684" loc="3.197">ἀρνειῷ μιν ἔγωγε ἐί̈σκω πηγεσιμάλλῳ,</TextUnit>
    <TextUnit id="1685" loc="3.198">ὅς τ' οἰῶν μέγα πῶϋ διέρχεται ἀργεννάων.</TextUnit>
    <TextUnit id="1686" loc="3.199">τὸν δ' ἠμείβετ' ἔπειθ' ̔Ελένη Διὸς ἐκγεγαυῖα:</TextUnit>
    <TextUnit id="1687" loc="3.200">οὗτος δ' αὖ Λαερτιάδης πολύμητις ̓Οδυσσεύς,</TextUnit>
    <TextUnit id="1688" loc="3.201">ὃς τράφη ἐν δήμῳ ̓Ιθάκης κραναῆς περ ἐούσης</TextUnit>
    <TextUnit id="1689" loc="3.202">εἰδὼς παντοίους τε δόλους καὶ μήδεα πυκνά.</TextUnit>
    <TextUnit id="1690" loc="3.203">τὴν δ' αὖτ' ̓Αντήνωρ πεπνυμένος ἀντίον ηὔδα:</TextUnit>
    <TextUnit id="1691" loc="3.204">ὦ γύναι ἦ μάλα τοῦτο ἔπος νημερτὲς ἔειπες:</TextUnit>
    <TextUnit id="1692" loc="3.205">ἤδη γὰρ καὶ δεῦρό ποτ' ἤλυθε δῖος ̓Οδυσσεὺς</TextUnit>
    <TextUnit id="1693" loc="3.206">σεῦ ἕνεκ' ἀγγελίης σὺν ἀρηϊφίλῳ Μενελάῳ:</TextUnit>
    <TextUnit id="1694" loc="3.207">τοὺς δ' ἐγὼ ἐξείνισσα καὶ ἐν μεγάροισι φίλησα,</TextUnit>
    <TextUnit id="1695" loc="3.208">ἀμφοτέρων δὲ φυὴν ἐδάην καὶ μήδεα πυκνά.</TextUnit>
    <TextUnit id="1696" loc="3.209">ἀλλ' ὅτε δὴ Τρώεσσιν ἐν ἀγρομένοισιν ἔμιχθεν</TextUnit>
    <TextUnit id="1697" loc="3.210">στάντων μὲν Μενέλαος ὑπείρεχεν εὐρέας ὤμους,</TextUnit>
    <TextUnit id="1698" loc="3.211">ἄμφω δ' ἑζομένω γεραρώτερος ἦεν ̓Οδυσσεύς:</TextUnit>
    <TextUnit id="1699" loc="3.212">ἀλλ' ὅτε δὴ μύθους καὶ μήδεα πᾶσιν ὕφαινον</TextUnit>
    <TextUnit id="1700" loc="3.213">ἤτοι μὲν Μενέλαος ἐπιτροχάδην ἀγόρευε,</TextUnit>
    <TextUnit id="1701" loc="3.214">παῦρα μὲν ἀλλὰ μάλα λιγέως, ἐπεὶ οὐ πολύμυθος</TextUnit>
    <TextUnit id="1702" loc="3.215">οὐδ' ἀφαμαρτοεπής: ἦ καὶ γένει ὕστερος ἦεν.</TextUnit>
    <TextUnit id="1703" loc="3.216">ἀλλ' ὅτε δὴ πολύμητις ἀναί̈ξειεν ̓Οδυσσεὺς</TextUnit>
    <TextUnit id="1704" loc="3.217">στάσκεν, ὑπαὶ δὲ ἴδεσκε κατὰ χθονὸς ὄμματα πήξας,</TextUnit>
    <TextUnit id="1705" loc="3.218">σκῆπτρον δ' οὔτ' ὀπίσω οὔτε προπρηνὲς ἐνώμα,</TextUnit>
    <TextUnit id="1706" loc="3.219">ἀλλ' ἀστεμφὲς ἔχεσκεν ἀί̈δρεϊ φωτὶ ἐοικώς:</TextUnit>
    <TextUnit id="1707" loc="3.220">φαίης κε ζάκοτόν τέ τιν' ἔμμεναι ἄφρονά τ' αὔτως.</TextUnit>
    <TextUnit id="1708" loc="3.221">ἀλλ' ὅτε δὴ ὄπα τε μεγάλην ἐκ στήθεος εἵη</TextUnit>
    <TextUnit id="1709" loc="3.222">καὶ ἔπεα νιφάδεσσιν ἐοικότα χειμερίῃσιν,</TextUnit>
    <TextUnit id="1710" loc="3.223">οὐκ ἂν ἔπειτ' ̓Οδυσῆί̈ γ' ἐρίσσειε βροτὸς ἄλλος:</TextUnit>
    <TextUnit id="1711" loc="3.224">οὐ τότε γ' ὧδ' ̓Οδυσῆος ἀγασσάμεθ' εἶδος ἰδόντες.</TextUnit>
    <TextUnit id="1712" loc="3.225">τὸ τρίτον αὖτ' Αἴαντα ἰδὼν ἐρέειν' ὃ γεραιός:</TextUnit>
    <TextUnit id="1713" loc="3.226">τίς τὰρ ὅδ' ἄλλος ̓Αχαιὸς ἀνὴρ ἠύ̈ς τε μέγας τε</TextUnit>
    <TextUnit id="1714" loc="3.227">ἔξοχος ̓Αργείων κεφαλήν τε καὶ εὐρέας ὤμους;</TextUnit>
    <TextUnit id="1715" loc="3.228">τὸν δ' ̔Ελένη τανύπεπλος ἀμείβετο δῖα γυναικῶν:</TextUnit>
    <TextUnit id="1716" loc="3.229">οὗτος δ' Αἴας ἐστὶ πελώριος ἕρκος ̓Αχαιῶν:</TextUnit>
    <TextUnit id="1717" loc="3.230">̓Ιδομενεὺς δ' ἑτέρωθεν ἐνὶ Κρήτεσσι θεὸς ὣς</TextUnit>
    <TextUnit id="1718" loc="3.231">ἕστηκ', ἀμφὶ δέ μιν Κρητῶν ἀγοὶ ἠγερέθονται.</TextUnit>
    <TextUnit id="1719" loc="3.232">πολλάκι μιν ξείνισσεν ἀρηί̈φιλος Μενέλαος</TextUnit>
    <TextUnit id="1720" loc="3.233">οἴκῳ ἐν ἡμετέρῳ ὁπότε Κρήτηθεν ἵκοιτο.</TextUnit>
    <TextUnit id="1721" loc="3.234">νῦν δ' ἄλλους μὲν πάντας ὁρῶ ἑλίκωπας ̓Αχαιούς,</TextUnit>
    <TextUnit id="1722" loc="3.235">οὕς κεν ἐὺ̈ γνοίην καί τ' οὔνομα μυθησαίμην:</TextUnit>
    <TextUnit id="1723" loc="3.236">δοιὼ δ' οὐ δύναμαι ἰδέειν κοσμήτορε λαῶν</TextUnit>
    <TextUnit id="1724" loc="3.237">Κάστορά θ' ἱππόδαμον καὶ πὺξ ἀγαθὸν Πολυδεύκεα</TextUnit>
    <TextUnit id="1725" loc="3.238">αὐτοκασιγνήτω, τώ μοι μία γείνατο μήτηρ.</TextUnit>
    <TextUnit id="1726" loc="3.239">ἢ οὐχ ἑσπέσθην Λακεδαίμονος ἐξ ἐρατεινῆς,</TextUnit>
    <TextUnit id="1727" loc="3.240">ἢ δεύρω μὲν ἕποντο νέεσς' ἔνι ποντοπόροισι,</TextUnit>
    <TextUnit id="1728" loc="3.241">νῦν αὖτ' οὐκ ἐθέλουσι μάχην καταδύμεναι ἀνδρῶν</TextUnit>
    <TextUnit id="1729" loc="3.242">αἴσχεα δειδιότες καὶ ὀνείδεα πόλλ' ἅ μοί ἐστιν.</TextUnit>
    <TextUnit id="1730" loc="3.243">ὣς φάτο, τοὺς δ' ἤδη κάτεχεν φυσίζοος αἶα</TextUnit>
    <TextUnit id="1731" loc="3.244">ἐν Λακεδαίμονι αὖθι φίλῃ ἐν πατρίδι γαίῃ.</TextUnit>
    <TextUnit id="1732" loc="3.245">κήρυκες δ' ἀνὰ ἄστυ θεῶν φέρον ὅρκια πιστὰ</TextUnit>
    <TextUnit id="1733" loc="3.246">ἄρνε δύω καὶ οἶνον ἐύ̈φρονα καρπὸν ἀρούρης</TextUnit>
    <TextUnit id="1734" loc="3.247">ἀσκῷ ἐν αἰγείῳ: φέρε δὲ κρητῆρα φαεινὸν</TextUnit>
    <TextUnit id="1735" loc="3.248">κῆρυξ ̓Ιδαῖος ἠδὲ χρύσεια κύπελλα:</TextUnit>
    <TextUnit id="1736" loc="3.249">ὄτρυνεν δὲ γέροντα παριστάμενος ἐπέεσσιν:</TextUnit>
    <TextUnit id="1737" loc="3.250">ὄρσεο Λαομεδοντιάδη, καλέουσιν ἄριστοι</TextUnit>
    <TextUnit id="1738" loc="3.251">Τρώων θ' ἱπποδάμων καὶ ̓Αχαιῶν χαλκοχιτώνων</TextUnit>
    <TextUnit id="1739" loc="3.252">ἐς πεδίον καταβῆναι ἵν' ὅρκια πιστὰ τάμητε:</TextUnit>
    <TextUnit id="1740" loc="3.253">αὐτὰρ ̓Αλέξανδρος καὶ ἀρηί̈φιλος Μενέλαος</TextUnit>
    <TextUnit id="1741" loc="3.254">μακρῇς ἐγχείῃσι μαχήσοντ' ἀμφὶ γυναικί:</TextUnit>
    <TextUnit id="1742" loc="3.255">τῷ δέ κε νικήσαντι γυνὴ καὶ κτήμαθ' ἕποιτο:</TextUnit>
    <TextUnit id="1743" loc="3.256">οἳ δ' ἄλλοι φιλότητα καὶ ὅρκια πιστὰ ταμόντες</TextUnit>
    <TextUnit id="1744" loc="3.257">ναίοιμεν Τροίην ἐριβώλακα, τοὶ δὲ νέονται</TextUnit>
    <TextUnit id="1745" loc="3.258">̓́Αργος ἐς ἱππόβοτον καὶ ̓Αχαιί̈δα καλλιγύναικα.</TextUnit>
    <TextUnit id="1746" loc="3.259">ὣς φάτο ῥίγησεν δ' ὃ γέρων, ἐκέλευσε δ' ἑταίρους</TextUnit>
    <TextUnit id="1747" loc="3.260">ἵππους ζευγνύμεναι: τοὶ δ' ὀτραλέως ἐπίθοντο.</TextUnit>
    <TextUnit id="1748" loc="3.261">ἂν δ' ἄρ' ἔβη Πρίαμος, κατὰ δ' ἡνία τεῖνεν ὀπίσσω:</TextUnit>
    <TextUnit id="1749" loc="3.262">πὰρ δέ οἱ ̓Αντήνωρ περικαλλέα βήσετο δίφρον:</TextUnit>
    <TextUnit id="1750" loc="3.263">τὼ δὲ διὰ Σκαιῶν πεδίον δ' ἔχον ὠκέας ἵππους.</TextUnit>
    <TextUnit id="1751" loc="3.264">ἀλλ' ὅτε δή ῥ' ἵκοντο μετὰ Τρῶας καὶ ̓Αχαιούς,</TextUnit>
    <TextUnit id="1752" loc="3.265">ἐξ ἵππων ἀποβάντες ἐπὶ χθόνα πουλυβότειραν</TextUnit>
    <TextUnit id="1753" loc="3.266">ἐς μέσσον Τρώων καὶ ̓Αχαιῶν ἐστιχόωντο.</TextUnit>
    <TextUnit id="1754" loc="3.267">ὄρνυτο δ' αὐτίκ' ἔπειτα ἄναξ ἀνδρῶν ̓Αγαμέμνων,</TextUnit>
    <TextUnit id="1755" loc="3.268">ἂν δ' ̓Οδυσεὺς πολύμητις: ἀτὰρ κήρυκες ἀγαυοὶ</TextUnit>
    <TextUnit id="1756" loc="3.269">ὅρκια πιστὰ θεῶν σύναγον, κρητῆρι δὲ οἶνον</TextUnit>
    <TextUnit id="1757" loc="3.270">μίσγον, ἀτὰρ βασιλεῦσιν ὕδωρ ἐπὶ χεῖρας ἔχευαν.</TextUnit>
    <TextUnit id="1758" loc="3.271">̓Ατρεί̈δης δὲ ἐρυσσάμενος χείρεσσι μάχαιραν,</TextUnit>
    <TextUnit id="1759" loc="3.272">ἥ οἱ πὰρ ξίφεος μέγα κουλεόν αἰὲν ἄωρτο,</TextUnit>
    <TextUnit id="1760" loc="3.273">ἀρνῶν ἐκ κεφαλέων τάμνε τρίχας: αὐτὰρ ἔπειτα</TextUnit>
    <TextUnit id="1761" loc="3.274">κήρυκες Τρώων καὶ ̓Αχαιῶν νεῖμαν ἀρίστοις.</TextUnit>
    <TextUnit id="1762" loc="3.275">τοῖσιν δ' ̓Ατρεί̈δης μεγάλ' εὔχετο χεῖρας ἀνασχών:</TextUnit>
    <TextUnit id="1763" loc="3.276">Ζεῦ πάτερ ̓́Ιδηθεν μεδέων κύδιστε μέγιστε,</TextUnit>
    <TextUnit id="1764" loc="3.277">̓Ηέλιός θ', ὃς πάντ' ἐφορᾷς καὶ πάντ' ἐπακούεις,</TextUnit>
    <TextUnit id="1765" loc="3.278">καὶ ποταμοὶ καὶ γαῖα, καὶ οἳ ὑπένερθε καμόντας</TextUnit>
    <TextUnit id="1766" loc="3.279">ἀνθρώπους τίνυσθον ὅτις κ' ἐπίορκον ὀμόσσῃ,</TextUnit>
    <TextUnit id="1767" loc="3.280">ὑμεῖς μάρτυροι ἔστε, φυλάσσετε δ' ὅρκια πιστά:</TextUnit>
    <TextUnit id="1768" loc="3.281">εἰ μέν κεν Μενέλαον ̓Αλέξανδρος καταπέφνῃ</TextUnit>
    <TextUnit id="1769" loc="3.282">αὐτὸς ἔπειθ' ̔Ελένην ἐχέτω καὶ κτήματα πάντα,</TextUnit>
    <TextUnit id="1770" loc="3.283">ἡμεῖς δ' ἐν νήεσσι νεώμεθα ποντοπόροισιν:</TextUnit>
    <TextUnit id="1771" loc="3.284">εἰ δέ κ' ̓Αλέξανδρον κτείνῃ ξανθὸς Μενέλαος,</TextUnit>
    <TextUnit id="1772" loc="3.285">Τρῶας ἔπειθ' ̔Ελένην καὶ κτήματα πάντ' ἀποδοῦναι,</TextUnit>
    <TextUnit id="1773" loc="3.286">τιμὴν δ' ̓Αργείοις ἀποτινέμεν ἥν τιν' ἔοικεν,</TextUnit>
    <TextUnit id="1774" loc="3.287">ἥ τε καὶ ἐσσομένοισι μετ' ἀνθρώποισι πέληται.</TextUnit>
    <TextUnit id="1775" loc="3.288">εἰ δ' ἂν ἐμοὶ τιμὴν Πρίαμος Πριάμοιό τε παῖδες</TextUnit>
    <TextUnit id="1776" loc="3.289">τίνειν οὐκ ἐθέλωσιν ̓Αλεξάνδροιο πεσόντος,</TextUnit>
    <TextUnit id="1777" loc="3.290">αὐτὰρ ἐγὼ καὶ ἔπειτα μαχήσομαι εἵνεκα ποινῆς</TextUnit>
    <TextUnit id="1778" loc="3.291">αὖθι μένων, ἧός κε τέλος πολέμοιο κιχείω.</TextUnit>
    <TextUnit id="1779" loc="3.292">ἦ, καὶ ἀπὸ στομάχους ἀρνῶν τάμε νηλέϊ χαλκῷ:</TextUnit>
    <TextUnit id="1780" loc="3.293">καὶ τοὺς μὲν κατέθηκεν ἐπὶ χθονὸς ἀσπαίροντας</TextUnit>
    <TextUnit id="1781" loc="3.294">θυμοῦ δευομένους: ἀπὸ γὰρ μένος εἵλετο χαλκός.</TextUnit>
    <TextUnit id="1782" loc="3.295">οἶνον δ' ἐκ κρητῆρος ἀφυσσόμενοι δεπάεσσιν</TextUnit>
    <TextUnit id="1783" loc="3.296">ἔκχεον, ἠδ' εὔχοντο θεοῖς αἰειγενέτῃσιν.</TextUnit>
    <TextUnit id="1784" loc="3.297">ὧδε δέ τις εἴπεσκεν ̓Αχαιῶν τε Τρώων τε:</TextUnit>
    <TextUnit id="1785" loc="3.298">Ζεῦ κύδιστε μέγιστε καὶ ἀθάνατοι θεοὶ ἄλλοι</TextUnit>
    <TextUnit id="1786" loc="3.299">ὁππότεροι πρότεροι ὑπὲρ ὅρκια πημήνειαν</TextUnit>
    <TextUnit id="1787" loc="3.300">ὧδέ σφ' ἐγκέφαλος χαμάδις ῥέοι ὡς ὅδε οἶνος</TextUnit>
    <TextUnit id="1788" loc="3.301">αὐτῶν καὶ τεκέων, ἄλοχοι δ' ἄλλοισι δαμεῖεν.</TextUnit>
    <TextUnit id="1789" loc="3.302">ὣς ἔφαν, οὐδ' ἄρα πώ σφιν ἐπεκραίαινε Κρονίων.</TextUnit>
    <TextUnit id="1790" loc="3.303">τοῖσι δὲ Δαρδανίδης Πρίαμος μετὰ μῦθον ἔειπε:</TextUnit>
    <TextUnit id="1791" loc="3.304">κέκλυτέ μευ Τρῶες καὶ ἐϋκνήμιδες ̓Αχαιοί:</TextUnit>
    <TextUnit id="1792" loc="3.305">ἤτοι ἐγὼν εἶμι προτὶ ̓́Ιλιον ἠνεμόεσσαν</TextUnit>
    <TextUnit id="1793" loc="3.306">ἄψ, ἐπεὶ οὔ πω τλήσομ' ἐν ὀφθαλμοῖσιν ὁρᾶσθαι</TextUnit>
    <TextUnit id="1794" loc="3.307">μαρνάμενον φίλον υἱὸν ἀρηϊφίλῳ Μενελάῳ:</TextUnit>
    <TextUnit id="1795" loc="3.308">Ζεὺς μέν που τό γε οἶδε καὶ ἀθάνατοι θεοὶ ἄλλοι</TextUnit>
    <TextUnit id="1796" loc="3.309">ὁπποτέρῳ θανάτοιο τέλος πεπρωμένον ἐστίν.</TextUnit>
    <TextUnit id="1797" loc="3.310">ἦ ῥα καὶ ἐς δίφρον ἄρνας θέτο ἰσόθεος φώς,</TextUnit>
    <TextUnit id="1798" loc="3.311">ἂν δ' ἄρ' ἔβαιν' αὐτός, κατὰ δ' ἡνία τεῖνεν ὀπίσσω:</TextUnit>
    <TextUnit id="1799" loc="3.312">πὰρ δέ οἱ ̓Αντήνωρ περικαλλέα βήσετο δίφρον.</TextUnit>
    <TextUnit id="1800" loc="3.313">τὼ μὲν ἄρ' ἄψορροι προτὶ ̓́Ιλιον ἀπονέοντο:</TextUnit>
    <TextUnit id="1801" loc="3.314">̔́Εκτωρ δὲ Πριάμοιο πάϊς καὶ δῖος ̓Οδυσσεὺς</TextUnit>
    <TextUnit id="1802" loc="3.315">χῶρον μὲν πρῶτον διεμέτρεον, αὐτὰρ ἔπειτα</TextUnit>
    <TextUnit id="1803" loc="3.316">κλήρους ἐν κυνέῃ χαλκήρεϊ πάλλον ἑλόντες,</TextUnit>
    <TextUnit id="1804" loc="3.317">ὁππότερος δὴ πρόσθεν ἀφείη χάλκεον ἔγχος.</TextUnit>
    <TextUnit id="1805" loc="3.318">λαοὶ δ' ἠρήσαντο, θεοῖσι δὲ χεῖρας ἀνέσχον,</TextUnit>
    <TextUnit id="1806" loc="3.319">ὧδε δέ τις εἴπεσκεν ̓Αχαιῶν τε Τρώων τε:</TextUnit>
    <TextUnit id="1807" loc="3.320">Ζεῦ πάτερ ̓́Ιδηθεν μεδέων κύδιστε μέγιστε</TextUnit>
    <TextUnit id="1808" loc="3.321">ὁππότερος τάδε ἔργα μετ' ἀμφοτέροισιν ἔθηκε,</TextUnit>
    <TextUnit id="1809" loc="3.322">τὸν δὸς ἀποφθίμενον δῦναι δόμον ̓́Αϊδος εἴσω,</TextUnit>
    <TextUnit id="1810" loc="3.323">ἡμῖν δ' αὖ φιλότητα καὶ ὅρκια πιστὰ γενέσθαι.</TextUnit>
    <TextUnit id="1811" loc="3.324">ὣς ἄρ' ἔφαν, πάλλεν δὲ μέγας κορυθαίολος ̔́Εκτωρ</TextUnit>
    <TextUnit id="1812" loc="3.325">ἂψ ὁρόων: Πάριος δὲ θοῶς ἐκ κλῆρος ὄρουσεν.</TextUnit>
    <TextUnit id="1813" loc="3.326">οἳ μὲν ἔπειθ' ἵζοντο κατὰ στίχας, ἧχι ἑκάστῳ</TextUnit>
    <TextUnit id="1814" loc="3.327">ἵπποι ἀερσίποδες καὶ ποικίλα τεύχε' ἔκειτο:</TextUnit>
    <TextUnit id="1815" loc="3.328">αὐτὰρ ὅ γ' ἀμφ' ὤμοισιν ἐδύσετο τεύχεα καλὰ</TextUnit>
    <TextUnit id="1816" loc="3.329">δῖος ̓Αλέξανδρος ̔Ελένης πόσις ἠϋκόμοιο.</TextUnit>
    <TextUnit id="1817" loc="3.330">κνημῖδας μὲν πρῶτα περὶ κνήμῃσιν ἔθηκε</TextUnit>
    <TextUnit id="1818" loc="3.331">καλάς, ἀργυρέοισιν ἐπισφυρίοις ἀραρυίας:</TextUnit>
    <TextUnit id="1819" loc="3.332">δεύτερον αὖ θώρηκα περὶ στήθεσσιν ἔδυνεν</TextUnit>
    <TextUnit id="1820" loc="3.333">οἷο κασιγνήτοιο Λυκάονος: ἥρμοσε δ' αὐτῷ.</TextUnit>
    <TextUnit id="1821" loc="3.334">ἀμφὶ δ' ἄρ' ὤμοισιν βάλετο ξίφος ἀργυρόηλον</TextUnit>
    <TextUnit id="1822" loc="3.335">χάλκεον, αὐτὰρ ἔπειτα σάκος μέγα τε στιβαρόν τε:</TextUnit>
    <TextUnit id="1823" loc="3.336">κρατὶ δ' ἐπ' ἰφθίμῳ κυνέην εὔτυκτον ἔθηκεν</TextUnit>
    <TextUnit id="1824" loc="3.337">ἵππουριν: δεινὸν δὲ λόφος καθύπερθεν ἔνευεν:</TextUnit>
    <TextUnit id="1825" loc="3.338">εἵλετο δ' ἄλκιμον ἔγχος, ὅ οἱ παλάμηφιν ἀρήρει.</TextUnit>
    <TextUnit id="1826" loc="3.339">ὣς δ' αὔτως Μενέλαος ἀρήϊος ἔντε' ἔδυνεν.</TextUnit>
    <TextUnit id="1827" loc="3.340">οἳ δ' ἐπεὶ οὖν ἑκάτερθεν ὁμίλου θωρήχθησαν,</TextUnit>
    <TextUnit id="1828" loc="3.341">ἐς μέσσον Τρώων καὶ ̓Αχαιῶν ἐστιχόωντο</TextUnit>
    <TextUnit id="1829" loc="3.342">δεινὸν δερκόμενοι: θάμβος δ' ἔχεν εἰσορόωντας</TextUnit>
    <TextUnit id="1830" loc="3.343">Τρῶάς θ' ἱπποδάμους καὶ ἐϋκνήμιδας ̓Αχαιούς.</TextUnit>
    <TextUnit id="1831" loc="3.344">καί ῥ' ἐγγὺς στήτην διαμετρητῷ ἐνὶ χώρῳ</TextUnit>
    <TextUnit id="1832" loc="3.345">σείοντ' ἐγχείας ἀλλήλοισιν κοτέοντε.</TextUnit>
    <TextUnit id="1833" loc="3.346">πρόσθε δ' ̓Αλέξανδρος προί̈ει δολιχόσκιον ἔγχος,</TextUnit>
    <TextUnit id="1834" loc="3.347">καὶ βάλεν ̓Ατρεί̈δαο κατ' ἀσπίδα πάντοσε ἴσην,</TextUnit>
    <TextUnit id="1835" loc="3.348">οὐδ' ἔρρηξεν χαλκός, ἀνεγνάμφθη δέ οἱ αἰχμὴ</TextUnit>
    <TextUnit id="1836" loc="3.349">ἀσπίδ' ἐνὶ κρατερῇ: ὃ δὲ δεύτερον ὄρνυτο χαλκῷ</TextUnit>
    <TextUnit id="1837" loc="3.350">̓Ατρεί̈δης Μενέλαος ἐπευξάμενος Διὶ πατρί:</TextUnit>
    <TextUnit id="1838" loc="3.351">Ζεῦ ἄνα δὸς τίσασθαι ὅ με πρότερος κάκ' ἔοργε</TextUnit>
    <TextUnit id="1839" loc="3.352">δῖον ̓Αλέξανδρον, καὶ ἐμῇς ὑπὸ χερσὶ δάμασσον,</TextUnit>
    <TextUnit id="1840" loc="3.353">ὄφρα τις ἐρρίγῃσι καὶ ὀψιγόνων ἀνθρώπων</TextUnit>
    <TextUnit id="1841" loc="3.354">ξεινοδόκον κακὰ ῥέξαι, ὅ κεν φιλότητα παράσχῃ.</TextUnit>
    <TextUnit id="1842" loc="3.355">ἦ ῥα καὶ ἀμπεπαλὼν προί̈ει δολιχόσκιον ἔγχος,</TextUnit>
    <TextUnit id="1843" loc="3.356">καὶ βάλε Πριαμίδαο κατ' ἀσπίδα πάντοσε ἴσην:</TextUnit>
    <TextUnit id="1844" loc="3.357">διὰ μὲν ἀσπίδος ἦλθε φαεινῆς ὄβριμον ἔγχος,</TextUnit>
    <TextUnit id="1845" loc="3.358">καὶ διὰ θώρηκος πολυδαιδάλου ἠρήρειστο:</TextUnit>
    <TextUnit id="1846" loc="3.359">ἀντικρὺ δὲ παραὶ λαπάρην διάμησε χιτῶνα</TextUnit>
    <TextUnit id="1847" loc="3.360">ἔγχος: ὃ δ' ἐκλίνθη καὶ ἀλεύατο κῆρα μέλαιναν.</TextUnit>
    <TextUnit id="1848" loc="3.361">̓Ατρεί̈δης δὲ ἐρυσσάμενος ξίφος ἀργυρόηλον</TextUnit>
    <TextUnit id="1849" loc="3.362">πλῆξεν ἀνασχόμενος κόρυθος φάλον: ἀμφὶ δ' ἄρ' αὐτῷ</TextUnit>
    <TextUnit id="1850" loc="3.363">τριχθά τε καὶ τετραχθὰ διατρυφὲν ἔκπεσε χειρός.</TextUnit>
    <TextUnit id="1851" loc="3.364">̓Ατρεί̈δης δ' ᾤμωξεν ἰδὼν εἰς οὐρανὸν εὐρύν:</TextUnit>
    <TextUnit id="1852" loc="3.365">Ζεῦ πάτερ οὔ τις σεῖο θεῶν ὀλοώτερος ἄλλος:</TextUnit>
    <TextUnit id="1853" loc="3.366">ἦ τ' ἐφάμην τίσασθαι ̓Αλέξανδρον κακότητος:</TextUnit>
    <TextUnit id="1854" loc="3.367">νῦν δέ μοι ἐν χείρεσσιν ἄγη ξίφος, ἐκ δέ μοι ἔγχος</TextUnit>
    <TextUnit id="1855" loc="3.368">ἠί̈χθη παλάμηφιν ἐτώσιον, οὐδ' ἔβαλόν μιν.</TextUnit>
    <TextUnit id="1856" loc="3.369">ἦ καὶ ἐπαί̈ξας κόρυθος λάβεν ἱπποδασείης,</TextUnit>
    <TextUnit id="1857" loc="3.370">ἕλκε δ' ἐπιστρέψας μετ' ἐϋκνήμιδας ̓Αχαιούς:</TextUnit>
    <TextUnit id="1858" loc="3.371">ἄγχε δέ μιν πολύκεστος ἱμὰς ἁπαλὴν ὑπὸ δειρήν,</TextUnit>
    <TextUnit id="1859" loc="3.372">ὅς οἱ ὑπ' ἀνθερεῶνος ὀχεὺς τέτατο τρυφαλείης.</TextUnit>
    <TextUnit id="1860" loc="3.373">καί νύ κεν εἴρυσσέν τε καὶ ἄσπετον ἤρατο κῦδος,</TextUnit>
    <TextUnit id="1861" loc="3.374">εἰ μὴ ἄρ' ὀξὺ νόησε Διὸς θυγάτηρ ̓Αφροδίτη,</TextUnit>
    <TextUnit id="1862" loc="3.375">ἥ οἱ ῥῆξεν ἱμάντα βοὸς ἶφι κταμένοιο:</TextUnit>
    <TextUnit id="1863" loc="3.376">κεινὴ δὲ τρυφάλεια ἅμ' ἕσπετο χειρὶ παχείῃ.</TextUnit>
    <TextUnit id="1864" loc="3.377">τὴν μὲν ἔπειθ' ἥρως μετ' ἐϋκνήμιδας ̓Αχαιοὺς</TextUnit>
    <TextUnit id="1865" loc="3.378">ῥῖψ' ἐπιδινήσας, κόμισαν δ' ἐρίηρες ἑταῖροι:</TextUnit>
    <TextUnit id="1866" loc="3.379">αὐτὰρ ὃ ἂψ ἐπόρουσε κατακτάμεναι μενεαίνων</TextUnit>
    <TextUnit id="1867" loc="3.380">ἔγχεϊ χαλκείῳ: τὸν δ' ἐξήρπαξ' ̓Αφροδίτη</TextUnit>
    <TextUnit id="1868" loc="3.381">ῥεῖα μάλ' ὥς τε θεός, ἐκάλυψε δ' ἄρ' ἠέρι πολλῇ,</TextUnit>
    <TextUnit id="1869" loc="3.382">κὰδ δ' εἷς' ἐν θαλάμῳ εὐώδεϊ κηώεντι.</TextUnit>
    <TextUnit id="1870" loc="3.383">αὐτὴ δ' αὖ ̔Ελένην καλέους' ἴε: τὴν δὲ κίχανε</TextUnit>
    <TextUnit id="1871" loc="3.384">πύργῳ ἐφ' ὑψηλῷ, περὶ δὲ Τρῳαὶ ἅλις ἦσαν:</TextUnit>
    <TextUnit id="1872" loc="3.385">χειρὶ δὲ νεκταρέου ἑανοῦ ἐτίναξε λαβοῦσα,</TextUnit>
    <TextUnit id="1873" loc="3.386">γρηὶ̈ δέ μιν ἐϊκυῖα παλαιγενέϊ προσέειπεν</TextUnit>
    <TextUnit id="1874" loc="3.387">εἰροκόμῳ, ἥ οἱ Λακεδαίμονι ναιετοώσῃ</TextUnit>
    <TextUnit id="1875" loc="3.388">ἤσκειν εἴρια καλά, μάλιστα δέ μιν φιλέεσκε:</TextUnit>
    <TextUnit id="1876" loc="3.389">τῇ μιν ἐεισαμένη προσεφώνεε δῖ' ̓Αφροδίτη:</TextUnit>
    <TextUnit id="1877" loc="3.390">δεῦρ' ἴθ': ̓Αλέξανδρός σε καλεῖ οἶκον δὲ νέεσθαι.</TextUnit>
    <TextUnit id="1878" loc="3.391">κεῖνος ὅ γ' ἐν θαλάμῳ καὶ δινωτοῖσι λέχεσσι</TextUnit>
    <TextUnit id="1879" loc="3.392">κάλλεί̈ τε στίλβων καὶ εἵμασιν: οὐδέ κε φαίης</TextUnit>
    <TextUnit id="1880" loc="3.393">ἀνδρὶ μαχεσσάμενον τόν γ' ἐλθεῖν, ἀλλὰ χορὸν δὲ</TextUnit>
    <TextUnit id="1881" loc="3.394">ἔρχεσθ', ἠὲ χοροῖο νέον λήγοντα καθίζειν.</TextUnit>
    <TextUnit id="1882" loc="3.395">ὣς φάτο, τῇ δ' ἄρα θυμὸν ἐνὶ στήθεσσιν ὄρινε:</TextUnit>
    <TextUnit id="1883" loc="3.396">καί ῥ' ὡς οὖν ἐνόησε θεᾶς περικαλλέα δειρὴν</TextUnit>
    <TextUnit id="1884" loc="3.397">στήθεά θ' ἱμερόεντα καὶ ὄμματα μαρμαίροντα,</TextUnit>
    <TextUnit id="1885" loc="3.398">θάμβησέν τ' ἄρ' ἔπειτα ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="1886" loc="3.399">δαιμονίη, τί με ταῦτα λιλαίεαι ἠπεροπεύειν;</TextUnit>
    <TextUnit id="1887" loc="3.400">ἦ πῄ με προτέρω πολίων εὖ ναιομενάων</TextUnit>
    <TextUnit id="1888" loc="3.401">ἄξεις, ἢ Φρυγίης ἢ Μῃονίης ἐρατεινῆς,</TextUnit>
    <TextUnit id="1889" loc="3.402">εἴ τίς τοι καὶ κεῖθι φίλος μερόπων ἀνθρώπων:</TextUnit>
    <TextUnit id="1890" loc="3.403">οὕνεκα δὴ νῦν δῖον ̓Αλέξανδρον Μενέλαος</TextUnit>
    <TextUnit id="1891" loc="3.404">νικήσας ἐθέλει στυγερὴν ἐμὲ οἴκαδ' ἄγεσθαι,</TextUnit>
    <TextUnit id="1892" loc="3.405">τοὔνεκα δὴ νῦν δεῦρο δολοφρονέουσα παρέστης;</TextUnit>
    <TextUnit id="1893" loc="3.406">ἧσο παρ' αὐτὸν ἰοῦσα, θεῶν δ' ἀπόεικε κελεύθου,</TextUnit>
    <TextUnit id="1894" loc="3.407">μηδ' ἔτι σοῖσι πόδεσσιν ὑποστρέψειας ̓́Ολυμπον,</TextUnit>
    <TextUnit id="1895" loc="3.408">ἀλλ' αἰεὶ περὶ κεῖνον ὀί̈ζυε καί ἑ φύλασσε,</TextUnit>
    <TextUnit id="1896" loc="3.409">εἰς ὅ κέ ς' ἢ ἄλοχον ποιήσεται ἢ ὅ γε δούλην.</TextUnit>
    <TextUnit id="1897" loc="3.410">κεῖσε δ' ἐγὼν οὐκ εἶμι: νεμεσσητὸν δέ κεν εἴη:</TextUnit>
    <TextUnit id="1898" loc="3.411">κείνου πορσανέουσα λέχος: Τρῳαὶ δέ μ' ὀπίσσω</TextUnit>
    <TextUnit id="1899" loc="3.412">πᾶσαι μωμήσονται: ἔχω δ' ἄχε' ἄκριτα θυμῷ.</TextUnit>
    <TextUnit id="1900" loc="3.413">τὴν δὲ χολωσαμένη προσεφώνεε δῖ' ̓Αφροδίτη:</TextUnit>
    <TextUnit id="1901" loc="3.414">μή μ' ἔρεθε σχετλίη, μὴ χωσαμένη σε μεθείω,</TextUnit>
    <TextUnit id="1902" loc="3.415">τὼς δέ ς' ἀπεχθήρω ὡς νῦν ἔκπαγλ' ἐφίλησα,</TextUnit>
    <TextUnit id="1903" loc="3.416">μέσσῳ δ' ἀμφοτέρων μητίσομαι ἔχθεα λυγρὰ</TextUnit>
    <TextUnit id="1904" loc="3.417">Τρώων καὶ Δαναῶν, σὺ δέ κεν κακὸν οἶτον ὄληαι.</TextUnit>
    <TextUnit id="1905" loc="3.418">ὣς ἔφατ', ἔδεισεν δ' ̔Ελένη Διὸς ἐκγεγαυῖα,</TextUnit>
    <TextUnit id="1906" loc="3.419">βῆ δὲ κατασχομένη ἑανῷ ἀργῆτι φαεινῷ</TextUnit>
    <TextUnit id="1907" loc="3.420">σιγῇ, πάσας δὲ Τρῳὰς λάθεν: ἦρχε δὲ δαίμων.</TextUnit>
    <TextUnit id="1908" loc="3.421">αἳ δ' ὅτ' ̓Αλεξάνδροιο δόμον περικαλλέ' ἵκοντο,</TextUnit>
    <TextUnit id="1909" loc="3.422">ἀμφίπολοι μὲν ἔπειτα θοῶς ἐπὶ ἔργα τράποντο,</TextUnit>
    <TextUnit id="1910" loc="3.423">ἣ δ' εἰς ὑψόροφον θάλαμον κίε δῖα γυναικῶν.</TextUnit>
    <TextUnit id="1911" loc="3.424">τῇ δ' ἄρα δίφρον ἑλοῦσα φιλομειδὴς ̓Αφροδίτη</TextUnit>
    <TextUnit id="1912" loc="3.425">ἀντί' ̓Αλεξάνδροιο θεὰ κατέθηκε φέρουσα:</TextUnit>
    <TextUnit id="1913" loc="3.426">ἔνθα κάθιζ' ̔Ελένη κούρη Διὸς αἰγιόχοιο</TextUnit>
    <TextUnit id="1914" loc="3.427">ὄσσε πάλιν κλίνασα, πόσιν δ' ἠνίπαπε μύθῳ:</TextUnit>
    <TextUnit id="1915" loc="3.428">ἤλυθες ἐκ πολέμου: ὡς ὤφελες αὐτόθ' ὀλέσθαι</TextUnit>
    <TextUnit id="1916" loc="3.429">ἀνδρὶ δαμεὶς κρατερῷ, ὃς ἐμὸς πρότερος πόσις ἦεν.</TextUnit>
    <TextUnit id="1917" loc="3.430">ἦ μὲν δὴ πρίν γ' εὔχε' ἀρηϊφίλου Μενελάου</TextUnit>
    <TextUnit id="1918" loc="3.431">σῇ τε βίῃ καὶ χερσὶ καὶ ἔγχεϊ φέρτερος εἶναι:</TextUnit>
    <TextUnit id="1919" loc="3.432">ἀλλ' ἴθι νῦν προκάλεσσαι ἀρηί̈φιλον Μενέλαον</TextUnit>
    <TextUnit id="1920" loc="3.433">ἐξαῦτις μαχέσασθαι ἐναντίον: ἀλλά ς' ἔγωγε</TextUnit>
    <TextUnit id="1921" loc="3.434">παύεσθαι κέλομαι, μηδὲ ξανθῷ Μενελάῳ</TextUnit>
    <TextUnit id="1922" loc="3.435">ἀντίβιον πόλεμον πολεμίζειν ἠδὲ μάχεσθαι</TextUnit>
    <TextUnit id="1923" loc="3.436">ἀφραδέως, μή πως τάχ' ὑπ' αὐτοῦ δουρὶ δαμήῃς.</TextUnit>
    <TextUnit id="1924" loc="3.437">τὴν δὲ Πάρις μύθοισιν ἀμειβόμενος προσέειπε:</TextUnit>
    <TextUnit id="1925" loc="3.438">μή με γύναι χαλεποῖσιν ὀνείδεσι θυμὸν ἔνιπτε:</TextUnit>
    <TextUnit id="1926" loc="3.439">νῦν μὲν γὰρ Μενέλαος ἐνίκησεν σὺν ̓Αθήνῃ,</TextUnit>
    <TextUnit id="1927" loc="3.440">κεῖνον δ' αὖτις ἐγώ: πάρα γὰρ θεοί εἰσι καὶ ἡμῖν.</TextUnit>
    <TextUnit id="1928" loc="3.441">ἀλλ' ἄγε δὴ φιλότητι τραπείομεν εὐνηθέντε:</TextUnit>
    <TextUnit id="1929" loc="3.442">οὐ γάρ πώ ποτέ μ' ὧδέ γ' ἔρως φρένας ἀμφεκάλυψεν,</TextUnit>
    <TextUnit id="1930" loc="3.443">οὐδ' ὅτε σε πρῶτον Λακεδαίμονος ἐξ ἐρατεινῆς</TextUnit>
    <TextUnit id="1931" loc="3.444">ἔπλεον ἁρπάξας ἐν ποντοπόροισι νέεσσι,</TextUnit>
    <TextUnit id="1932" loc="3.445">νήσῳ δ' ἐν Κραναῇ ἐμίγην φιλότητι καὶ εὐνῇ,</TextUnit>
    <TextUnit id="1933" loc="3.446">ὥς σεο νῦν ἔραμαι καί με γλυκὺς ἵμερος αἱρεῖ.</TextUnit>
    <TextUnit id="1934" loc="3.447">ἦ ῥα, καὶ ἄρχε λέχος δὲ κιών: ἅμα δ' εἵπετ' ἄκοιτις.</TextUnit>
    <TextUnit id="1935" loc="3.448">τὼ μὲν ἄρ' ἐν τρητοῖσι κατεύνασθεν λεχέεσσιν,</TextUnit>
    <TextUnit id="1936" loc="3.449">̓Ατρεί̈δης δ' ἀν' ὅμιλον ἐφοίτα θηρὶ ἐοικὼς</TextUnit>
    <TextUnit id="1937" loc="3.450">εἴ που ἐσαθρήσειεν ̓Αλέξανδρον θεοειδέα.</TextUnit>
    <TextUnit id="1938" loc="3.451">ἀλλ' οὔ τις δύνατο Τρώων κλειτῶν τ' ἐπικούρων</TextUnit>
    <TextUnit id="1939" loc="3.452">δεῖξαι ̓Αλέξανδρον τότ' ἀρηϊφίλῳ Μενελάῳ:</TextUnit>
    <TextUnit id="1940" loc="3.453">οὐ μὲν γὰρ φιλότητί γ' ἐκεύθανον εἴ τις ἴδοιτο:</TextUnit>
    <TextUnit id="1941" loc="3.454">ἶσον γάρ σφιν πᾶσιν ἀπήχθετο κηρὶ μελαίνῃ.</TextUnit>
    <TextUnit id="1942" loc="3.455">τοῖσι δὲ καὶ μετέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="1943" loc="3.456">κέκλυτέ μευ Τρῶες καὶ Δάρδανοι ἠδ' ἐπίκουροι:</TextUnit>
    <TextUnit id="1944" loc="3.457">νίκη μὲν δὴ φαίνετ' ἀρηϊφίλου Μενελάου,</TextUnit>
    <TextUnit id="1945" loc="3.458">ὑμεῖς δ' ̓Αργείην ̔Ελένην καὶ κτήμαθ' ἅμ' αὐτῇ</TextUnit>
    <TextUnit id="1946" loc="3.459">ἔκδοτε, καὶ τιμὴν ἀποτινέμεν ἥν τιν' ἔοικεν,</TextUnit>
    <TextUnit id="1947" loc="3.460">ἥ τε καὶ ἐσσομένοισι μετ' ἀνθρώποισι πέληται.</TextUnit>
    <TextUnit id="1948" loc="3.461">ὣς ἔφατ' ̓Ατρεί̈δης, ἐπὶ δ' ᾔνεον ἄλλοι ̓Αχαιοί.</TextUnit>
    <TextUnit id="1949" loc="4.1">οἳ δὲ θεοὶ πὰρ Ζηνὶ καθήμενοι ἠγορόωντο</TextUnit>
    <TextUnit id="1950" loc="4.2">χρυσέῳ ἐν δαπέδῳ, μετὰ δέ σφισι πότνια ̔́Ηβη</TextUnit>
    <TextUnit id="1951" loc="4.3">νέκταρ ἐοινοχόει: τοὶ δὲ χρυσέοις δεπάεσσι</TextUnit>
    <TextUnit id="1952" loc="4.4">δειδέχατ' ἀλλήλους, Τρώων πόλιν εἰσορόωντες:</TextUnit>
    <TextUnit id="1953" loc="4.5">αὐτίκ' ἐπειρᾶτο Κρονίδης ἐρεθιζέμεν ̔́Ηρην</TextUnit>
    <TextUnit id="1954" loc="4.6">κερτομίοις ἐπέεσσι παραβλήδην ἀγορεύων:</TextUnit>
    <TextUnit id="1955" loc="4.7">δοιαὶ μὲν Μενελάῳ ἀρηγόνες εἰσὶ θεάων</TextUnit>
    <TextUnit id="1956" loc="4.8">̔́Ηρη τ' ̓Αργείη καὶ ̓Αλαλκομενηὶ̈ς ̓Αθήνη.</TextUnit>
    <TextUnit id="1957" loc="4.9">ἀλλ' ἤτοι ταὶ νόσφι καθήμεναι εἰσορόωσαι</TextUnit>
    <TextUnit id="1958" loc="4.10">τέρπεσθον: τῷ δ' αὖτε φιλομειδὴς ̓Αφροδίτη</TextUnit>
    <TextUnit id="1959" loc="4.11">αἰεὶ παρμέμβλωκε καὶ αὐτοῦ κῆρας ἀμύνει:</TextUnit>
    <TextUnit id="1960" loc="4.12">καὶ νῦν ἐξεσάωσεν ὀϊόμενον θανέεσθαι.</TextUnit>
    <TextUnit id="1961" loc="4.13">ἀλλ' ἤτοι νίκη μὲν ἀρηϊφίλου Μενελάου:</TextUnit>
    <TextUnit id="1962" loc="4.14">ἡμεῖς δὲ φραζώμεθ' ὅπως ἔσται τάδε ἔργα,</TextUnit>
    <TextUnit id="1963" loc="4.15">ἤ ῥ' αὖτις πόλεμόν τε κακὸν καὶ φύλοπιν αἰνὴν</TextUnit>
    <TextUnit id="1964" loc="4.16">ὄρσομεν, ἦ φιλότητα μετ' ἀμφοτέροισι βάλωμεν.</TextUnit>
    <TextUnit id="1965" loc="4.17">εἰ δ' αὖ πως τόδε πᾶσι φίλον καὶ ἡδὺ γένοιτο,</TextUnit>
    <TextUnit id="1966" loc="4.18">ἤτοι μὲν οἰκέοιτο πόλις Πριάμοιο ἄνακτος,</TextUnit>
    <TextUnit id="1967" loc="4.19">αὖτις δ' ̓Αργείην ̔Ελένην Μενέλαος ἄγοιτο.</TextUnit>
    <TextUnit id="1968" loc="4.20">ὣς ἔφαθ', αἳ δ' ἐπέμυξαν ̓Αθηναίη τε καὶ ̔́Ηρη:</TextUnit>
    <TextUnit id="1969" loc="4.21">πλησίαι αἵ γ' ἥσθην, κακὰ δὲ Τρώεσσι μεδέσθην.</TextUnit>
    <TextUnit id="1970" loc="4.22">ἤτοι ̓Αθηναίη ἀκέων ἦν οὐδέ τι εἶπε</TextUnit>
    <TextUnit id="1971" loc="4.23">σκυζομένη Διὶ πατρί, χόλος δέ μιν ἄγριος ᾕρει:</TextUnit>
    <TextUnit id="1972" loc="4.24">̔́Ηρῃ δ' οὐκ ἔχαδε στῆθος χόλον, ἀλλὰ προσηύδα:</TextUnit>
    <TextUnit id="1973" loc="4.25">αἰνότατε Κρονίδη ποῖον τὸν μῦθον ἔειπες:</TextUnit>
    <TextUnit id="1974" loc="4.26">πῶς ἐθέλεις ἅλιον θεῖναι πόνον ἠδ' ἀτέλεστον,</TextUnit>
    <TextUnit id="1975" loc="4.27">ἱδρῶ θ' ὃν ἵδρωσα μόγῳ, καμέτην δέ μοι ἵπποι</TextUnit>
    <TextUnit id="1976" loc="4.28">λαὸν ἀγειρούσῃ, Πριάμῳ κακὰ τοῖό τε παισίν.</TextUnit>
    <TextUnit id="1977" loc="4.29">ἕρδ': ἀτὰρ οὔ τοι πάντες ἐπαινέομεν θεοὶ ἄλλοι.</TextUnit>
    <TextUnit id="1978" loc="4.30">τὴν δὲ μέγ' ὀχθήσας προσέφη νεφεληγερέτα Ζεύς:</TextUnit>
    <TextUnit id="1979" loc="4.31">δαιμονίη τί νύ σε Πρίαμος Πριάμοιό τε παῖδες</TextUnit>
    <TextUnit id="1980" loc="4.32">τόσσα κακὰ ῥέζουσιν, ὅ τ' ἀσπερχὲς μενεαίνεις</TextUnit>
    <TextUnit id="1981" loc="4.33">̓Ιλίου ἐξαλαπάξαι ἐϋκτίμενον πτολίεθρον;</TextUnit>
    <TextUnit id="1982" loc="4.34">εἰ δὲ σύ γ' εἰσελθοῦσα πύλας καὶ τείχεα μακρὰ</TextUnit>
    <TextUnit id="1983" loc="4.35">ὠμὸν βεβρώθοις Πρίαμον Πριάμοιό τε παῖδας</TextUnit>
    <TextUnit id="1984" loc="4.36">ἄλλους τε Τρῶας, τότε κεν χόλον ἐξακέσαιο.</TextUnit>
    <TextUnit id="1985" loc="4.37">ἕρξον ὅπως ἐθέλεις: μὴ τοῦτό γε νεῖκος ὀπίσσω</TextUnit>
    <TextUnit id="1986" loc="4.38">σοὶ καὶ ἐμοὶ μέγ' ἔρισμα μετ' ἀμφοτέροισι γένηται.</TextUnit>
    <TextUnit id="1987" loc="4.39">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</TextUnit>
    <TextUnit id="1988" loc="4.40">ὁππότε κεν καὶ ἐγὼ μεμαὼς πόλιν ἐξαλαπάξαι</TextUnit>
    <TextUnit id="1989" loc="4.41">τὴν ἐθέλω ὅθι τοι φίλοι ἀνέρες ἐγγεγάασι,</TextUnit>
    <TextUnit id="1990" loc="4.42">μή τι διατρίβειν τὸν ἐμὸν χόλον, ἀλλά μ' ἐᾶσαι:</TextUnit>
    <TextUnit id="1991" loc="4.43">καὶ γὰρ ἐγὼ σοὶ δῶκα ἑκὼν ἀέκοντί γε θυμῷ:</TextUnit>
    <TextUnit id="1992" loc="4.44">αἳ γὰρ ὑπ' ἠελίῳ τε καὶ οὐρανῷ ἀστερόεντι</TextUnit>
    <TextUnit id="1993" loc="4.45">ναιετάουσι πόληες ἐπιχθονίων ἀνθρώπων,</TextUnit>
    <TextUnit id="1994" loc="4.46">τάων μοι περὶ κῆρι τιέσκετο ̓́Ιλιος ἱρὴ</TextUnit>
    <TextUnit id="1995" loc="4.47">καὶ Πρίαμος καὶ λαὸς ἐϋμμελίω Πριάμοιο.</TextUnit>
    <TextUnit id="1996" loc="4.48">οὐ γάρ μοί ποτε βωμὸς ἐδεύετο δαιτὸς ἐί̈σης</TextUnit>
    <TextUnit id="1997" loc="4.49">λοιβῆς τε κνίσης τε: τὸ γὰρ λάχομεν γέρας ἡμεῖς.</TextUnit>
    <TextUnit id="1998" loc="4.50">τὸν δ' ἠμείβετ' ἔπειτα βοῶπις πότνια ̔́Ηρη:</TextUnit>
    <TextUnit id="1999" loc="4.51">ἤτοι ἐμοὶ τρεῖς μὲν πολὺ φίλταταί εἰσι πόληες</TextUnit>
    <TextUnit id="2000" loc="4.52">̓́Αργός τε Σπάρτη τε καὶ εὐρυάγυια Μυκήνη:</TextUnit>
    <TextUnit id="2001" loc="4.53">τὰς διαπέρσαι ὅτ' ἄν τοι ἀπέχθωνται περὶ κῆρι:</TextUnit>
    <TextUnit id="2002" loc="4.54">τάων οὔ τοι ἐγὼ πρόσθ' ἵσταμαι οὐδὲ μεγαίρω.</TextUnit>
    <TextUnit id="2003" loc="4.55">εἴ περ γὰρ φθονέω τε καὶ οὐκ εἰῶ διαπέρσαι,</TextUnit>
    <TextUnit id="2004" loc="4.56">οὐκ ἀνύω φθονέους' ἐπεὶ ἦ πολὺ φέρτερός ἐσσι.</TextUnit>
    <TextUnit id="2005" loc="4.57">ἀλλὰ χρὴ καὶ ἐμὸν θέμεναι πόνον οὐκ ἀτέλεστον:</TextUnit>
    <TextUnit id="2006" loc="4.58">καὶ γὰρ ἐγὼ θεός εἰμι, γένος δέ μοι ἔνθεν ὅθεν σοί,</TextUnit>
    <TextUnit id="2007" loc="4.59">καί με πρεσβυτάτην τέκετο Κρόνος ἀγκυλομήτης,</TextUnit>
    <TextUnit id="2008" loc="4.60">ἀμφότερον γενεῇ τε καὶ οὕνεκα σὴ παράκοιτις</TextUnit>
    <TextUnit id="2009" loc="4.61">κέκλημαι, σὺ δὲ πᾶσι μετ' ἀθανάτοισιν ἀνάσσεις.</TextUnit>
    <TextUnit id="2010" loc="4.62">ἀλλ' ἤτοι μὲν ταῦθ' ὑποείξομεν ἀλλήλοισι,</TextUnit>
    <TextUnit id="2011" loc="4.63">σοὶ μὲν ἐγώ, σὺ δ' ἐμοί: ἐπὶ δ' ἕψονται θεοὶ ἄλλοι</TextUnit>
    <TextUnit id="2012" loc="4.64">ἀθάνατοι: σὺ δὲ θᾶσσον ̓Αθηναίῃ ἐπιτεῖλαι</TextUnit>
    <TextUnit id="2013" loc="4.65">ἐλθεῖν ἐς Τρώων καὶ ̓Αχαιῶν φύλοπιν αἰνήν,</TextUnit>
    <TextUnit id="2014" loc="4.66">πειρᾶν δ' ὥς κε Τρῶες ὑπερκύδαντας ̓Αχαιοὺς</TextUnit>
    <TextUnit id="2015" loc="4.67">ἄρξωσι πρότεροι ὑπὲρ ὅρκια δηλήσασθαι.</TextUnit>
    <TextUnit id="2016" loc="4.68">ὣς ἔφατ', οὐδ' ἀπίθησε πατὴρ ἀνδρῶν τε θεῶν τε:</TextUnit>
    <TextUnit id="2017" loc="4.69">αὐτίκ' ̓Αθηναίην ἔπεα πτερόεντα προσηύδα:</TextUnit>
    <TextUnit id="2018" loc="4.70">αἶψα μάλ' ἐς στρατὸν ἐλθὲ μετὰ Τρῶας καὶ ̓Αχαιούς,</TextUnit>
    <TextUnit id="2019" loc="4.71">πειρᾶν δ' ὥς κε Τρῶες ὑπερκύδαντας ̓Αχαιοὺς</TextUnit>
    <TextUnit id="2020" loc="4.72">ἄρξωσι πρότεροι ὑπὲρ ὅρκια δηλήσασθαι.</TextUnit>
    <TextUnit id="2021" loc="4.73">ὣς εἰπὼν ὄτρυνε πάρος μεμαυῖαν ̓Αθήνην,</TextUnit>
    <TextUnit id="2022" loc="4.74">βῆ δὲ κατ' Οὐλύμποιο καρήνων ἀί̈ξασα.</TextUnit>
    <TextUnit id="2023" loc="4.75">οἷον δ' ἀστέρα ἧκε Κρόνου πάϊς ἀγκυλομήτεω</TextUnit>
    <TextUnit id="2024" loc="4.76">ἢ ναύτῃσι τέρας ἠὲ στρατῷ εὐρέϊ λαῶν</TextUnit>
    <TextUnit id="2025" loc="4.77">λαμπρόν: τοῦ δέ τε πολλοὶ ἀπὸ σπινθῆρες ἵενται:</TextUnit>
    <TextUnit id="2026" loc="4.78">τῷ ἐϊκυῖ' ἤϊξεν ἐπὶ χθόνα Παλλὰς ̓Αθήνη,</TextUnit>
    <TextUnit id="2027" loc="4.79">κὰδ δ' ἔθορ' ἐς μέσσον: θάμβος δ' ἔχεν εἰσορόωντας</TextUnit>
    <TextUnit id="2028" loc="4.80">Τρῶάς θ' ἱπποδάμους καὶ ἐϋκνήμιδας ̓Αχαιούς:</TextUnit>
    <TextUnit id="2029" loc="4.81">ὧδε δέ τις εἴπεσκεν ἰδὼν ἐς πλησίον ἄλλον:</TextUnit>
    <TextUnit id="2030" loc="4.82">ἦ ῥ' αὖτις πόλεμός τε κακὸς καὶ φύλοπις αἰνὴ</TextUnit>
    <TextUnit id="2031" loc="4.83">ἔσσεται, ἢ φιλότητα μετ' ἀμφοτέροισι τίθησι</TextUnit>
    <TextUnit id="2032" loc="4.84">Ζεύς, ὅς τ' ἀνθρώπων ταμίης πολέμοιο τέτυκται.</TextUnit>
    <TextUnit id="2033" loc="4.85">ὣς ἄρα τις εἴπεσκεν ̓Αχαιῶν τε Τρώων τε.</TextUnit>
    <TextUnit id="2034" loc="4.86">ἣ δ' ἀνδρὶ ἰκέλη Τρώων κατεδύσεθ' ὅμιλον</TextUnit>
    <TextUnit id="2035" loc="4.87">Λαοδόκῳ ̓Αντηνορίδῃ κρατερῷ αἰχμητῇ,</TextUnit>
    <TextUnit id="2036" loc="4.88">Πάνδαρον ἀντίθεον διζημένη εἴ που ἐφεύροι.</TextUnit>
    <TextUnit id="2037" loc="4.89">εὗρε Λυκάονος υἱὸν ἀμύμονά τε κρατερόν τε</TextUnit>
    <TextUnit id="2038" loc="4.90">ἑσταότ': ἀμφὶ δέ μιν κρατεραὶ στίχες ἀσπιστάων</TextUnit>
    <TextUnit id="2039" loc="4.91">λαῶν, οἵ οἱ ἕποντο ἀπ' Αἰσήποιο ῥοάων:</TextUnit>
    <TextUnit id="2040" loc="4.92">ἀγχοῦ δ' ἱσταμένη ἔπεα πτερόεντα προσηύδα:</TextUnit>
    <TextUnit id="2041" loc="4.93">ἦ ῥά νύ μοί τι πίθοιο Λυκάονος υἱὲ δαί̈φρον.</TextUnit>
    <TextUnit id="2042" loc="4.94">τλαίης κεν Μενελάῳ ἐπιπροέμεν ταχὺν ἰόν,</TextUnit>
    <TextUnit id="2043" loc="4.95">πᾶσι δέ κε Τρώεσσι χάριν καὶ κῦδος ἄροιο,</TextUnit>
    <TextUnit id="2044" loc="4.96">ἐκ πάντων δὲ μάλιστα ̓Αλεξάνδρῳ βασιλῆϊ.</TextUnit>
    <TextUnit id="2045" loc="4.97">τοῦ κεν δὴ πάμπρωτα παρ' ἀγλαὰ δῶρα φέροιο,</TextUnit>
    <TextUnit id="2046" loc="4.98">αἴ κεν ἴδῃ Μενέλαον ἀρήϊον ̓Ατρέος υἱὸν</TextUnit>
    <TextUnit id="2047" loc="4.99">σῷ βέλεϊ δμηθέντα πυρῆς ἐπιβάντ' ἀλεγεινῆς.</TextUnit>
    <TextUnit id="2048" loc="4.100">ἀλλ' ἄγ' ὀί̈στευσον Μενελάου κυδαλίμοιο,</TextUnit>
    <TextUnit id="2049" loc="4.101">εὔχεο δ' ̓Απόλλωνι Λυκηγενέϊ κλυτοτόξῳ</TextUnit>
    <TextUnit id="2050" loc="4.102">ἀρνῶν πρωτογόνων ῥέξειν κλειτὴν ἑκατόμβην</TextUnit>
    <TextUnit id="2051" loc="4.103">οἴκαδε νοστήσας ἱερῆς εἰς ἄστυ Ζελείης.</TextUnit>
    <TextUnit id="2052" loc="4.104">ὣς φάτ' ̓Αθηναίη, τῷ δὲ φρένας ἄφρονι πεῖθεν:</TextUnit>
    <TextUnit id="2053" loc="4.105">αὐτίκ' ἐσύλα τόξον ἐύ̈ξοον ἰξάλου αἰγὸς</TextUnit>
    <TextUnit id="2054" loc="4.106">ἀγρίου, ὅν ῥά ποτ' αὐτὸς ὑπὸ στέρνοιο τυχήσας</TextUnit>
    <TextUnit id="2055" loc="4.107">πέτρης ἐκβαίνοντα δεδεγμένος ἐν προδοκῇσι</TextUnit>
    <TextUnit id="2056" loc="4.108">βεβλήκει πρὸς στῆθος: ὃ δ' ὕπτιος ἔμπεσε πέτρῃ.</TextUnit>
    <TextUnit id="2057" loc="4.109">τοῦ κέρα ἐκ κεφαλῆς ἑκκαιδεκάδωρα πεφύκει:</TextUnit>
    <TextUnit id="2058" loc="4.110">καὶ τὰ μὲν ἀσκήσας κεραοξόος ἤραρε τέκτων,</TextUnit>
    <TextUnit id="2059" loc="4.111">πᾶν δ' εὖ λειήνας χρυσέην ἐπέθηκε κορώνην.</TextUnit>
    <TextUnit id="2060" loc="4.112">καὶ τὸ μὲν εὖ κατέθηκε τανυσσάμενος ποτὶ γαίῃ</TextUnit>
    <TextUnit id="2061" loc="4.113">ἀγκλίνας: πρόσθεν δὲ σάκεα σχέθον ἐσθλοὶ ἑταῖροι</TextUnit>
    <TextUnit id="2062" loc="4.114">μὴ πρὶν ἀναί̈ξειαν ἀρήϊοι υἷες ̓Αχαιῶν</TextUnit>
    <TextUnit id="2063" loc="4.115">πρὶν βλῆσθαι Μενέλαον ἀρήϊον ̓Ατρέος υἱόν.</TextUnit>
    <TextUnit id="2064" loc="4.116">αὐτὰρ ὁ σύλα πῶμα φαρέτρης, ἐκ δ' ἕλετ' ἰὸν</TextUnit>
    <TextUnit id="2065" loc="4.117">ἀβλῆτα πτερόεντα μελαινέων ἕρμ' ὀδυνάων:</TextUnit>
    <TextUnit id="2066" loc="4.118">αἶψα δ' ἐπὶ νευρῇ κατεκόσμει πικρὸν ὀϊστόν,</TextUnit>
    <TextUnit id="2067" loc="4.119">εὔχετο δ' ̓Απόλλωνι Λυκηγενέϊ κλυτοτόξῳ</TextUnit>
    <TextUnit id="2068" loc="4.120">ἀρνῶν πρωτογόνων ῥέξειν κλειτὴν ἑκατόμβην</TextUnit>
    <TextUnit id="2069" loc="4.121">οἴκαδε νοστήσας ἱερῆς εἰς ἄστυ Ζελείης.</TextUnit>
    <TextUnit id="2070" loc="4.122">ἕλκε δ' ὁμοῦ γλυφίδας τε λαβὼν καὶ νεῦρα βόεια:</TextUnit>
    <TextUnit id="2071" loc="4.123">νευρὴν μὲν μαζῷ πέλασεν, τόξῳ δὲ σίδηρον.</TextUnit>
    <TextUnit id="2072" loc="4.124">αὐτὰρ ἐπεὶ δὴ κυκλοτερὲς μέγα τόξον ἔτεινε,</TextUnit>
    <TextUnit id="2073" loc="4.125">λίγξε βιός, νευρὴ δὲ μέγ' ἴαχεν, ἆλτο δ' ὀϊστὸς</TextUnit>
    <TextUnit id="2074" loc="4.126">ὀξυβελὴς καθ' ὅμιλον ἐπιπτέσθαι μενεαίνων.</TextUnit>
    <TextUnit id="2075" loc="4.127">οὐδὲ σέθεν Μενέλαε θεοὶ μάκαρες λελάθοντο</TextUnit>
    <TextUnit id="2076" loc="4.128">ἀθάνατοι, πρώτη δὲ Διὸς θυγάτηρ ἀγελείη,</TextUnit>
    <TextUnit id="2077" loc="4.129">ἥ τοι πρόσθε στᾶσα βέλος ἐχεπευκὲς ἄμυνεν.</TextUnit>
    <TextUnit id="2078" loc="4.130">ἣ δὲ τόσον μὲν ἔεργεν ἀπὸ χροὸς ὡς ὅτε μήτηρ</TextUnit>
    <TextUnit id="2079" loc="4.131">παιδὸς ἐέργῃ μυῖαν ὅθ' ἡδέϊ λέξεται ὕπνῳ,</TextUnit>
    <TextUnit id="2080" loc="4.132">αὐτὴ δ' αὖτ' ἴθυνεν ὅθι ζωστῆρος ὀχῆες</TextUnit>
    <TextUnit id="2081" loc="4.133">χρύσειοι σύνεχον καὶ διπλόος ἤντετο θώρηξ.</TextUnit>
    <TextUnit id="2082" loc="4.134">ἐν δ' ἔπεσε ζωστῆρι ἀρηρότι πικρὸς ὀϊστός:</TextUnit>
    <TextUnit id="2083" loc="4.135">διὰ μὲν ἂρ ζωστῆρος ἐλήλατο δαιδαλέοιο,</TextUnit>
    <TextUnit id="2084" loc="4.136">καὶ διὰ θώρηκος πολυδαιδάλου ἠρήρειστο</TextUnit>
    <TextUnit id="2085" loc="4.137">μίτρης θ', ἣν ἐφόρει ἔρυμα χροὸς ἕρκος ἀκόντων,</TextUnit>
    <TextUnit id="2086" loc="4.138">ἥ οἱ πλεῖστον ἔρυτο: διὰ πρὸ δὲ εἴσατο καὶ τῆς.</TextUnit>
    <TextUnit id="2087" loc="4.139">ἀκρότατον δ' ἄρ' ὀϊστὸς ἐπέγραψε χρόα φωτός:</TextUnit>
    <TextUnit id="2088" loc="4.140">αὐτίκα δ' ἔρρεεν αἷμα κελαινεφὲς ἐξ ὠτειλῆς.</TextUnit>
    <TextUnit id="2089" loc="4.141">ὡς δ' ὅτε τίς τ' ἐλέφαντα γυνὴ φοίνικι μιήνῃ</TextUnit>
    <TextUnit id="2090" loc="4.142">Μῃονὶς ἠὲ Κάειρα παρήϊον ἔμμεναι ἵππων:</TextUnit>
    <TextUnit id="2091" loc="4.143">κεῖται δ' ἐν θαλάμῳ, πολέες τέ μιν ἠρήσαντο</TextUnit>
    <TextUnit id="2092" loc="4.144">ἱππῆες φορέειν: βασιλῆϊ δὲ κεῖται ἄγαλμα,</TextUnit>
    <TextUnit id="2093" loc="4.145">ἀμφότερον κόσμός θ' ἵππῳ ἐλατῆρί τε κῦδος:</TextUnit>
    <TextUnit id="2094" loc="4.146">τοῖοί τοι Μενέλαε μιάνθην αἵματι μηροὶ</TextUnit>
    <TextUnit id="2095" loc="4.147">εὐφυέες κνῆμαί τε ἰδὲ σφυρὰ κάλ' ὑπένερθε.</TextUnit>
    <TextUnit id="2096" loc="4.148">ῥίγησεν δ' ἄρ' ἔπειτα ἄναξ ἀνδρῶν ̓Αγαμέμνων</TextUnit>
    <TextUnit id="2097" loc="4.149">ὡς εἶδεν μέλαν αἷμα καταρρέον ἐξ ὠτειλῆς:</TextUnit>
    <TextUnit id="2098" loc="4.150">ῥίγησεν δὲ καὶ αὐτὸς ἀρηί̈φιλος Μενέλαος.</TextUnit>
    <TextUnit id="2099" loc="4.151">ὡς δὲ ἴδεν νεῦρόν τε καὶ ὄγκους ἐκτὸς ἐόντας</TextUnit>
    <TextUnit id="2100" loc="4.152">ἄψορρόν οἱ θυμὸς ἐνὶ στήθεσσιν ἀγέρθη.</TextUnit>
    <TextUnit id="2101" loc="4.153">τοῖς δὲ βαρὺ στενάχων μετέφη κρείων ̓Αγαμέμνων</TextUnit>
    <TextUnit id="2102" loc="4.154">χειρὸς ἔχων Μενέλαον, ἐπεστενάχοντο δ' ἑταῖροι:</TextUnit>
    <TextUnit id="2103" loc="4.155">φίλε κασίγνητε θάνατόν νύ τοι ὅρκι' ἔταμνον</TextUnit>
    <TextUnit id="2104" loc="4.156">οἶον προστήσας πρὸ ̓Αχαιῶν Τρωσὶ μάχεσθαι,</TextUnit>
    <TextUnit id="2105" loc="4.157">ὥς ς' ἔβαλον Τρῶες, κατὰ δ' ὅρκια πιστὰ πάτησαν.</TextUnit>
    <TextUnit id="2106" loc="4.158">οὐ μέν πως ἅλιον πέλει ὅρκιον αἷμά τε ἀρνῶν</TextUnit>
    <TextUnit id="2107" loc="4.159">σπονδαί τ' ἄκρητοι καὶ δεξιαὶ ᾗς ἐπέπιθμεν.</TextUnit>
    <TextUnit id="2108" loc="4.160">εἴ περ γάρ τε καὶ αὐτίκ' ̓Ολύμπιος οὐκ ἐτέλεσσεν,</TextUnit>
    <TextUnit id="2109" loc="4.161">ἔκ τε καὶ ὀψὲ τελεῖ, σύν τε μεγάλῳ ἀπέτισαν</TextUnit>
    <TextUnit id="2110" loc="4.162">σὺν σφῇσιν κεφαλῇσι γυναιξί τε καὶ τεκέεσσιν.</TextUnit>
    <TextUnit id="2111" loc="4.163">εὖ γὰρ ἐγὼ τόδε οἶδα κατὰ φρένα καὶ κατὰ θυμόν:</TextUnit>
    <TextUnit id="2112" loc="4.164">ἔσσεται ἦμαρ ὅτ' ἄν ποτ' ὀλώλῃ ̓́Ιλιος ἱρὴ</TextUnit>
    <TextUnit id="2113" loc="4.165">καὶ Πρίαμος καὶ λαὸς ἐϋμμελίω Πριάμοιο,</TextUnit>
    <TextUnit id="2114" loc="4.166">Ζεὺς δέ σφι Κρονίδης ὑψίζυγος αἰθέρι ναίων</TextUnit>
    <TextUnit id="2115" loc="4.167">αὐτὸς ἐπισσείῃσιν ἐρεμνὴν αἰγίδα πᾶσι</TextUnit>
    <TextUnit id="2116" loc="4.168">τῆσδ' ἀπάτης κοτέων: τὰ μὲν ἔσσεται οὐκ ἀτέλεστα:</TextUnit>
    <TextUnit id="2117" loc="4.169">ἀλλά μοι αἰνὸν ἄχος σέθεν ἔσσεται ὦ Μενέλαε</TextUnit>
    <TextUnit id="2118" loc="4.170">αἴ κε θάνῃς καὶ πότμον ἀναπλήσῃς βιότοιο.</TextUnit>
    <TextUnit id="2119" loc="4.171">καί κεν ἐλέγχιστος πολυδίψιον ̓́Αργος ἱκοίμην:</TextUnit>
    <TextUnit id="2120" loc="4.172">αὐτίκα γὰρ μνήσονται ̓Αχαιοὶ πατρίδος αἴης:</TextUnit>
    <TextUnit id="2121" loc="4.173">κὰδ δέ κεν εὐχωλὴν Πριάμῳ καὶ Τρωσὶ λίποιμεν</TextUnit>
    <TextUnit id="2122" loc="4.174">̓Αργείην ̔Ελένην: σέο δ' ὀστέα πύσει ἄρουρα</TextUnit>
    <TextUnit id="2123" loc="4.175">κειμένου ἐν Τροίῃ ἀτελευτήτῳ ἐπὶ ἔργῳ.</TextUnit>
    <TextUnit id="2124" loc="4.176">καί κέ τις ὧδ' ἐρέει Τρώων ὑπερηνορεόντων</TextUnit>
    <TextUnit id="2125" loc="4.177">τύμβῳ ἐπιθρῴσκων Μενελάου κυδαλίμοιο:</TextUnit>
    <TextUnit id="2126" loc="4.178">αἴθ' οὕτως ἐπὶ πᾶσι χόλον τελέσει' ̓Αγαμέμνων,</TextUnit>
    <TextUnit id="2127" loc="4.179">ὡς καὶ νῦν ἅλιον στρατὸν ἤγαγεν ἐνθάδ' ̓Αχαιῶν,</TextUnit>
    <TextUnit id="2128" loc="4.180">καὶ δὴ ἔβη οἶκον δὲ φίλην ἐς πατρίδα γαῖαν</TextUnit>
    <TextUnit id="2129" loc="4.181">σὺν κεινῇσιν νηυσὶ λιπὼν ἀγαθὸν Μενέλαον.</TextUnit>
    <TextUnit id="2130" loc="4.182">ὥς ποτέ τις ἐρέει: τότε μοι χάνοι εὐρεῖα χθών.</TextUnit>
    <TextUnit id="2131" loc="4.183">τὸν δ' ἐπιθαρσύνων προσέφη ξανθὸς Μενέλαος:</TextUnit>
    <TextUnit id="2132" loc="4.184">θάρσει, μηδέ τί πω δειδίσσεο λαὸν ̓Αχαιῶν:</TextUnit>
    <TextUnit id="2133" loc="4.185">οὐκ ἐν καιρίῳ ὀξὺ πάγη βέλος, ἀλλὰ πάροιθεν</TextUnit>
    <TextUnit id="2134" loc="4.186">εἰρύσατο ζωστήρ τε παναίολος ἠδ' ὑπένερθε</TextUnit>
    <TextUnit id="2135" loc="4.187">ζῶμά τε καὶ μίτρη, τὴν χαλκῆες κάμον ἄνδρες.</TextUnit>
    <TextUnit id="2136" loc="4.188">τὸν δ' ἀπαμειβόμενος προσέφη κρείων ̓Αγαμέμνων:</TextUnit>
    <TextUnit id="2137" loc="4.189">αἲ γὰρ δὴ οὕτως εἴη φίλος ὦ Μενέλαε:</TextUnit>
    <TextUnit id="2138" loc="4.190">ἕλκος δ' ἰητὴρ ἐπιμάσσεται ἠδ' ἐπιθήσει</TextUnit>
    <TextUnit id="2139" loc="4.191">φάρμαχ' ἅ κεν παύσῃσι μελαινάων ὀδυνάων.</TextUnit>
    <TextUnit id="2140" loc="4.192">ἦ καὶ Ταλθύβιον θεῖον κήρυκα προσηύδα:</TextUnit>
    <TextUnit id="2141" loc="4.193">Ταλθύβι' ὅττι τάχιστα Μαχάονα δεῦρο κάλεσσον</TextUnit>
    <TextUnit id="2142" loc="4.194">φῶτ' ̓Ασκληπιοῦ υἱὸν ἀμύμονος ἰητῆρος,</TextUnit>
    <TextUnit id="2143" loc="4.195">ὄφρα ἴδῃ Μενέλαον ἀρήϊον ̓Ατρέος υἱόν,</TextUnit>
    <TextUnit id="2144" loc="4.196">ὅν τις ὀϊστεύσας ἔβαλεν τόξων ἐὺ̈ εἰδὼς</TextUnit>
    <TextUnit id="2145" loc="4.197">Τρώων ἢ Λυκίων, τῷ μὲν κλέος, ἄμμι δὲ πένθος.</TextUnit>
    <TextUnit id="2146" loc="4.198">ὣς ἔφατ', οὐδ' ἄρα οἱ κῆρυξ ἀπίθησεν ἀκούσας,</TextUnit>
    <TextUnit id="2147" loc="4.199">βῆ δ' ἰέναι κατὰ λαὸν ̓Αχαιῶν χαλκοχιτώνων</TextUnit>
    <TextUnit id="2148" loc="4.200">παπταίνων ἥρωα Μαχάονα: τὸν δὲ νόησεν</TextUnit>
    <TextUnit id="2149" loc="4.201">ἑσταότ': ἀμφὶ δέ μιν κρατεραὶ στίχες ἀσπιστάων</TextUnit>
    <TextUnit id="2150" loc="4.202">λαῶν, οἵ οἱ ἕποντο Τρίκης ἐξ ἱπποβότοιο.</TextUnit>
    <TextUnit id="2151" loc="4.203">ἀγχοῦ δ' ἱστάμενος ἔπεα πτερόεντα προσηύδα:</TextUnit>
    <TextUnit id="2152" loc="4.204">ὄρς' ̓Ασκληπιάδη, καλέει κρείων ̓Αγαμέμνων,</TextUnit>
    <TextUnit id="2153" loc="4.205">ὄφρα ἴδῃς Μενέλαον ἀρήϊον ἀρχὸν ̓Αχαιῶν,</TextUnit>
    <TextUnit id="2154" loc="4.206">ὅν τις ὀϊστεύσας ἔβαλεν τόξων ἐὺ̈ εἰδὼς</TextUnit>
    <TextUnit id="2155" loc="4.207">Τρώων ἢ Λυκίων, τῷ μὲν κλέος, ἄμμι δὲ πένθος.</TextUnit>
    <TextUnit id="2156" loc="4.208">ὣς φάτο, τῷ δ' ἄρα θυμὸν ἐνὶ στήθεσσιν ὄρινε:</TextUnit>
    <TextUnit id="2157" loc="4.209">βὰν δ' ἰέναι καθ' ὅμιλον ἀνὰ στρατὸν εὐρὺν ̓Αχαιῶν.</TextUnit>
    <TextUnit id="2158" loc="4.210">ἀλλ' ὅτε δή ῥ' ἵκανον ὅθι ξανθὸς Μενέλαος</TextUnit>
    <TextUnit id="2159" loc="4.211">βλήμενος ἦν, περὶ δ' αὐτὸν ἀγηγέραθ' ὅσσοι ἄριστοι</TextUnit>
    <TextUnit id="2160" loc="4.212">κυκλός', ὃ δ' ἐν μέσσοισι παρίστατο ἰσόθεος φώς,</TextUnit>
    <TextUnit id="2161" loc="4.213">αὐτίκα δ' ἐκ ζωστῆρος ἀρηρότος ἕλκεν ὀϊστόν:</TextUnit>
    <TextUnit id="2162" loc="4.214">τοῦ δ' ἐξελκομένοιο πάλιν ἄγεν ὀξέες ὄγκοι.</TextUnit>
    <TextUnit id="2163" loc="4.215">λῦσε δέ οἱ ζωστῆρα παναίολον ἠδ' ὑπένερθε</TextUnit>
    <TextUnit id="2164" loc="4.216">ζῶμά τε καὶ μίτρην, τὴν χαλκῆες κάμον ἄνδρες.</TextUnit>
    <TextUnit id="2165" loc="4.217">αὐτὰρ ἐπεὶ ἴδεν ἕλκος ὅθ' ἔμπεσε πικρὸς ὀϊστός,</TextUnit>
    <TextUnit id="2166" loc="4.218">αἷμ' ἐκμυζήσας ἐπ' ἄρ' ἤπια φάρμακα εἰδὼς</TextUnit>
    <TextUnit id="2167" loc="4.219">πάσσε, τά οἵ ποτε πατρὶ φίλα φρονέων πόρε Χείρων.</TextUnit>
    <TextUnit id="2168" loc="4.220">ὄφρα τοὶ ἀμφεπένοντο βοὴν ἀγαθὸν Μενέλαον,</TextUnit>
    <TextUnit id="2169" loc="4.221">τόφρα δ' ἐπὶ Τρώων στίχες ἤλυθον ἀσπιστάων:</TextUnit>
    <TextUnit id="2170" loc="4.222">οἳ δ' αὖτις κατὰ τεύχε' ἔδυν, μνήσαντο δὲ χάρμης.</TextUnit>
    <TextUnit id="2171" loc="4.223">ἔνθ' οὐκ ἂν βρίζοντα ἴδοις ̓Αγαμέμνονα δῖον</TextUnit>
    <TextUnit id="2172" loc="4.224">οὐδὲ καταπτώσσοντ' οὐδ' οὐκ ἐθέλοντα μάχεσθαι,</TextUnit>
    <TextUnit id="2173" loc="4.225">ἀλλὰ μάλα σπεύδοντα μάχην ἐς κυδιάνειραν.</TextUnit>
    <TextUnit id="2174" loc="4.226">ἵππους μὲν γὰρ ἔασε καὶ ἅρματα ποικίλα χαλκῷ:</TextUnit>
    <TextUnit id="2175" loc="4.227">καὶ τοὺς μὲν θεράπων ἀπάνευθ' ἔχε φυσιόωντας</TextUnit>
    <TextUnit id="2176" loc="4.228">Εὐρυμέδων υἱὸς Πτολεμαίου Πειραί̈δαο:</TextUnit>
    <TextUnit id="2177" loc="4.229">τῷ μάλα πόλλ' ἐπέτελλε παρισχέμεν ὁππότε κέν μιν</TextUnit>
    <TextUnit id="2178" loc="4.230">γυῖα λάβῃ κάματος πολέας διὰ κοιρανέοντα:</TextUnit>
    <TextUnit id="2179" loc="4.231">αὐτὰρ ὃ πεζὸς ἐὼν ἐπεπωλεῖτο στίχας ἀνδρῶν:</TextUnit>
    <TextUnit id="2180" loc="4.232">καί ῥ' οὓς μὲν σπεύδοντας ἴδοι Δαναῶν ταχυπώλων,</TextUnit>
    <TextUnit id="2181" loc="4.233">τοὺς μάλα θαρσύνεσκε παριστάμενος ἐπέεσσιν:</TextUnit>
    <TextUnit id="2182" loc="4.234">̓Αργεῖοι μή πώ τι μεθίετε θούριδος ἀλκῆς:</TextUnit>
    <TextUnit id="2183" loc="4.235">οὐ γὰρ ἐπὶ ψευδέσσι πατὴρ Ζεὺς ἔσσετ' ἀρωγός,</TextUnit>
    <TextUnit id="2184" loc="4.236">ἀλλ' οἵ περ πρότεροι ὑπὲρ ὅρκια δηλήσαντο</TextUnit>
    <TextUnit id="2185" loc="4.237">τῶν ἤτοι αὐτῶν τέρενα χρόα γῦπες ἔδονται,</TextUnit>
    <TextUnit id="2186" loc="4.238">ἡμεῖς αὖτ' ἀλόχους τε φίλας καὶ νήπια τέκνα</TextUnit>
    <TextUnit id="2187" loc="4.239">ἄξομεν ἐν νήεσσιν, ἐπὴν πτολίεθρον ἕλωμεν.</TextUnit>
    <TextUnit id="2188" loc="4.240">οὕς τινας αὖ μεθιέντας ἴδοι στυγεροῦ πολέμοιο,</TextUnit>
    <TextUnit id="2189" loc="4.241">τοὺς μάλα νεικείεσκε χολωτοῖσιν ἐπέεσσιν:</TextUnit>
    <TextUnit id="2190" loc="4.242">̓Αργεῖοι ἰόμωροι ἐλεγχέες οὔ νυ σέβεσθε;</TextUnit>
    <TextUnit id="2191" loc="4.243">τίφθ' οὕτως ἔστητε τεθηπότες ἠύ̈τε νεβροί,</TextUnit>
    <TextUnit id="2192" loc="4.244">αἵ τ' ἐπεὶ οὖν ἔκαμον πολέος πεδίοιο θέουσαι</TextUnit>
    <TextUnit id="2193" loc="4.245">ἑστᾶς', οὐδ' ἄρα τίς σφι μετὰ φρεσὶ γίγνεται ἀλκή:</TextUnit>
    <TextUnit id="2194" loc="4.246">ὣς ὑμεῖς ἔστητε τεθηπότες οὐδὲ μάχεσθε.</TextUnit>
    <TextUnit id="2195" loc="4.247">ἦ μένετε Τρῶας σχεδὸν ἐλθέμεν ἔνθά τε νῆες</TextUnit>
    <TextUnit id="2196" loc="4.248">εἰρύατ' εὔπρυμνοι πολιῆς ἐπὶ θινὶ θαλάσσης,</TextUnit>
    <TextUnit id="2197" loc="4.249">ὄφρα ἴδητ' αἴ κ' ὔμμιν ὑπέρσχῃ χεῖρα Κρονίων;</TextUnit>
    <TextUnit id="2198" loc="4.250">ὣς ὅ γε κοιρανέων ἐπεπωλεῖτο στίχας ἀνδρῶν:</TextUnit>
    <TextUnit id="2199" loc="4.251">ἦλθε δ' ἐπὶ Κρήτεσσι κιὼν ἀνὰ οὐλαμὸν ἀνδρῶν.</TextUnit>
    <TextUnit id="2200" loc="4.252">οἳ δ' ἀμφ' ̓Ιδομενῆα δαί̈φρονα θωρήσσοντο:</TextUnit>
    <TextUnit id="2201" loc="4.253">̓Ιδομενεὺς μὲν ἐνὶ προμάχοις συὶ̈ εἴκελος ἀλκήν,</TextUnit>
    <TextUnit id="2202" loc="4.254">Μηριόνης δ' ἄρα οἱ πυμάτας ὄτρυνε φάλαγγας.</TextUnit>
    <TextUnit id="2203" loc="4.255">τοὺς δὲ ἰδὼν γήθησεν ἄναξ ἀνδρῶν ̓Αγαμέμνων,</TextUnit>
    <TextUnit id="2204" loc="4.256">αὐτίκα δ' ̓Ιδομενῆα προσηύδα μειλιχίοισιν:</TextUnit>
    <TextUnit id="2205" loc="4.257">̓Ιδομενεῦ περὶ μέν σε τίω Δαναῶν ταχυπώλων</TextUnit>
    <TextUnit id="2206" loc="4.258">ἠμὲν ἐνὶ πτολέμῳ ἠδ' ἀλλοίῳ ἐπὶ ἔργῳ</TextUnit>
    <TextUnit id="2207" loc="4.259">ἠδ' ἐν δαίθ', ὅτε πέρ τε γερούσιον αἴθοπα οἶνον</TextUnit>
    <TextUnit id="2208" loc="4.260">̓Αργείων οἳ ἄριστοι ἐνὶ κρητῆρι κέρωνται.</TextUnit>
    <TextUnit id="2209" loc="4.261">εἴ περ γάρ τ' ἄλλοι γε κάρη κομόωντες ̓Αχαιοὶ</TextUnit>
    <TextUnit id="2210" loc="4.262">δαιτρὸν πίνωσιν, σὸν δὲ πλεῖον δέπας αἰεὶ</TextUnit>
    <TextUnit id="2211" loc="4.263">ἕστηχ', ὥς περ ἐμοί, πιέειν ὅτε θυμὸς ἀνώγοι.</TextUnit>
    <TextUnit id="2212" loc="4.264">ἀλλ' ὄρσευ πόλεμον δ' οἷος πάρος εὔχεαι εἶναι.</TextUnit>
    <TextUnit id="2213" loc="4.265">τὸν δ' αὖτ' ̓Ιδομενεὺς Κρητῶν ἀγὸς ἀντίον ηὔδα:</TextUnit>
    <TextUnit id="2214" loc="4.266">̓Ατρεί̈δη μάλα μέν τοι ἐγὼν ἐρίηρος ἑταῖρος</TextUnit>
    <TextUnit id="2215" loc="4.267">ἔσσομαι, ὡς τὸ πρῶτον ὑπέστην καὶ κατένευσα:</TextUnit>
    <TextUnit id="2216" loc="4.268">ἀλλ' ἄλλους ὄτρυνε κάρη κομόωντας ̓Αχαιοὺς</TextUnit>
    <TextUnit id="2217" loc="4.269">ὄφρα τάχιστα μαχώμεθ', ἐπεὶ σύν γ' ὅρκι' ἔχευαν</TextUnit>
    <TextUnit id="2218" loc="4.270">Τρῶες: τοῖσιν δ' αὖ θάνατος καὶ κήδε' ὀπίσσω</TextUnit>
    <TextUnit id="2219" loc="4.271">ἔσσετ' ἐπεὶ πρότεροι ὑπὲρ ὅρκια δηλήσαντο.</TextUnit>
    <TextUnit id="2220" loc="4.272">ὣς ἔφατ', ̓Ατρεί̈δης δὲ παρῴχετο γηθόσυνος κῆρ:</TextUnit>
    <TextUnit id="2221" loc="4.273">ἦλθε δ' ἐπ' Αἰάντεσσι κιὼν ἀνὰ οὐλαμὸν ἀνδρῶν:</TextUnit>
    <TextUnit id="2222" loc="4.274">τὼ δὲ κορυσσέσθην, ἅμα δὲ νέφος εἵπετο πεζῶν.</TextUnit>
    <TextUnit id="2223" loc="4.275">ὡς δ' ὅτ' ἀπὸ σκοπιῆς εἶδεν νέφος αἰπόλος ἀνὴρ</TextUnit>
    <TextUnit id="2224" loc="4.276">ἐρχόμενον κατὰ πόντον ὑπὸ Ζεφύροιο ἰωῆς:</TextUnit>
    <TextUnit id="2225" loc="4.277">τῷ δέ τ' ἄνευθεν ἐόντι μελάντερον ἠύ̈τε πίσσα</TextUnit>
    <TextUnit id="2226" loc="4.278">φαίνετ' ἰὸν κατὰ πόντον, ἄγει δέ τε λαίλαπα πολλήν,</TextUnit>
    <TextUnit id="2227" loc="4.279">ῥίγησέν τε ἰδών, ὑπό τε σπέος ἤλασε μῆλα:</TextUnit>
    <TextUnit id="2228" loc="4.280">τοῖαι ἅμ' Αἰάντεσσι διοτρεφέων αἰζηῶν</TextUnit>
    <TextUnit id="2229" loc="4.281">δήϊον ἐς πόλεμον πυκιναὶ κίνυντο φάλαγγες</TextUnit>
    <TextUnit id="2230" loc="4.282">κυάνεαι, σάκεσίν τε καὶ ἔγχεσι πεφρικυῖαι.</TextUnit>
    <TextUnit id="2231" loc="4.283">καὶ τοὺς μὲν γήθησεν ἰδὼν κρείων ̓Αγαμέμνων,</TextUnit>
    <TextUnit id="2232" loc="4.284">καί σφεας φωνήσας ἔπεα πτερόεντα προσηύδα:</TextUnit>
    <TextUnit id="2233" loc="4.285">Αἴαντ' ̓Αργείων ἡγήτορε χαλκοχιτώνων,</TextUnit>
    <TextUnit id="2234" loc="4.286">σφῶϊ μέν: οὐ γὰρ ἔοικ' ὀτρυνέμεν: οὔ τι κελεύω:</TextUnit>
    <TextUnit id="2235" loc="4.287">αὐτὼ γὰρ μάλα λαὸν ἀνώγετον ἶφι μάχεσθαι.</TextUnit>
    <TextUnit id="2236" loc="4.288">αἲ γὰρ Ζεῦ τε πάτερ καὶ ̓Αθηναίη καὶ ̓́Απολλον</TextUnit>
    <TextUnit id="2237" loc="4.289">τοῖος πᾶσιν θυμὸς ἐνὶ στήθεσσι γένοιτο:</TextUnit>
    <TextUnit id="2238" loc="4.290">τώ κε τάχ' ἠμύσειε πόλις Πριάμοιο ἄνακτος</TextUnit>
    <TextUnit id="2239" loc="4.291">χερσὶν ὑφ' ἡμετέρῃσιν ἁλοῦσά τε περθομένη τε.</TextUnit>
    <TextUnit id="2240" loc="4.292">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους:</TextUnit>
    <TextUnit id="2241" loc="4.293">ἔνθ' ὅ γε Νέστορ' ἔτετμε λιγὺν Πυλίων ἀγορητὴν</TextUnit>
    <TextUnit id="2242" loc="4.294">οὓς ἑτάρους στέλλοντα καὶ ὀτρύνοντα μάχεσθαι</TextUnit>
    <TextUnit id="2243" loc="4.295">ἀμφὶ μέγαν Πελάγοντα ̓Αλάστορά τε Χρομίον τε</TextUnit>
    <TextUnit id="2244" loc="4.296">Αἵμονά τε κρείοντα Βίαντά τε ποιμένα λαῶν:</TextUnit>
    <TextUnit id="2245" loc="4.297">ἱππῆας μὲν πρῶτα σὺν ἵπποισιν καὶ ὄχεσφι,</TextUnit>
    <TextUnit id="2246" loc="4.298">πεζοὺς δ' ἐξόπιθε στῆσεν πολέας τε καὶ ἐσθλοὺς</TextUnit>
    <TextUnit id="2247" loc="4.299">ἕρκος ἔμεν πολέμοιο: κακοὺς δ' ἐς μέσσον ἔλασσεν,</TextUnit>
    <TextUnit id="2248" loc="4.300">ὄφρα καὶ οὐκ ἐθέλων τις ἀναγκαίῃ πολεμίζοι.</TextUnit>
    <TextUnit id="2249" loc="4.301">ἱππεῦσιν μὲν πρῶτ' ἐπετέλλετο: τοὺς γὰρ ἀνώγει</TextUnit>
    <TextUnit id="2250" loc="4.302">σφοὺς ἵππους ἐχέμεν μηδὲ κλονέεσθαι ὁμίλῳ:</TextUnit>
    <TextUnit id="2251" loc="4.303">μηδέ τις ἱπποσύνῃ τε καὶ ἠνορέηφι πεποιθὼς</TextUnit>
    <TextUnit id="2252" loc="4.304">οἶος πρόσθ' ἄλλων μεμάτω Τρώεσσι μάχεσθαι,</TextUnit>
    <TextUnit id="2253" loc="4.305">μηδ' ἀναχωρείτω: ἀλαπαδνότεροι γὰρ ἔσεσθε.</TextUnit>
    <TextUnit id="2254" loc="4.306">ὃς δέ κ' ἀνὴρ ἀπὸ ὧν ὀχέων ἕτερ' ἅρμαθ' ἵκηται</TextUnit>
    <TextUnit id="2255" loc="4.307">ἔγχει ὀρεξάσθω, ἐπεὶ ἦ πολὺ φέρτερον οὕτω.</TextUnit>
    <TextUnit id="2256" loc="4.308">ὧδε καὶ οἱ πρότεροι πόλεας καὶ τείχε' ἐπόρθεον</TextUnit>
    <TextUnit id="2257" loc="4.309">τόνδε νόον καὶ θυμὸν ἐνὶ στήθεσσιν ἔχοντες.</TextUnit>
    <TextUnit id="2258" loc="4.310">ὣς ὃ γέρων ὄτρυνε πάλαι πολέμων ἐὺ̈ εἰδώς:</TextUnit>
    <TextUnit id="2259" loc="4.311">καὶ τὸν μὲν γήθησεν ἰδὼν κρείων ̓Αγαμέμνων,</TextUnit>
    <TextUnit id="2260" loc="4.312">καί μιν φωνήσας ἔπεα πτερόεντα προσηύδα:</TextUnit>
    <TextUnit id="2261" loc="4.313">ὦ γέρον εἴθ' ὡς θυμὸς ἐνὶ στήθεσσι φίλοισιν</TextUnit>
    <TextUnit id="2262" loc="4.314">ὥς τοι γούναθ' ἕποιτο, βίη δέ τοι ἔμπεδος εἴη:</TextUnit>
    <TextUnit id="2263" loc="4.315">ἀλλά σε γῆρας τείρει ὁμοίϊον: ὡς ὄφελέν τις</TextUnit>
    <TextUnit id="2264" loc="4.316">ἀνδρῶν ἄλλος ἔχειν, σὺ δὲ κουροτέροισι μετεῖναι.</TextUnit>
    <TextUnit id="2265" loc="4.317">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="2266" loc="4.318">̓Ατρεί̈δη μάλα μέν τοι ἐγὼν ἐθέλοιμι καὶ αὐτὸς</TextUnit>
    <TextUnit id="2267" loc="4.319">ὣς ἔμεν ὡς ὅτε δῖον ̓Ερευθαλίωνα κατέκταν.</TextUnit>
    <TextUnit id="2268" loc="4.320">ἀλλ' οὔ πως ἅμα πάντα θεοὶ δόσαν ἀνθρώποισιν:</TextUnit>
    <TextUnit id="2269" loc="4.321">εἰ τότε κοῦρος ἔα νῦν αὖτέ με γῆρας ὀπάζει.</TextUnit>
    <TextUnit id="2270" loc="4.322">ἀλλὰ καὶ ὧς ἱππεῦσι μετέσσομαι ἠδὲ κελεύσω</TextUnit>
    <TextUnit id="2271" loc="4.323">βουλῇ καὶ μύθοισι: τὸ γὰρ γέρας ἐστὶ γερόντων.</TextUnit>
    <TextUnit id="2272" loc="4.324">αἰχμὰς δ' αἰχμάσσουσι νεώτεροι, οἵ περ ἐμεῖο</TextUnit>
    <TextUnit id="2273" loc="4.325">ὁπλότεροι γεγάασι πεποίθασίν τε βίηφιν.</TextUnit>
    <TextUnit id="2274" loc="4.326">ὣς ἔφατ', ̓Ατρεί̈δης δὲ παρῴχετο γηθόσυνος κῆρ.</TextUnit>
    <TextUnit id="2275" loc="4.327">εὗρ' υἱὸν Πετεῶο Μενεσθῆα πλήξιππον</TextUnit>
    <TextUnit id="2276" loc="4.328">ἑσταότ': ἀμφὶ δ' ̓Αθηναῖοι μήστωρες ἀϋτῆς:</TextUnit>
    <TextUnit id="2277" loc="4.329">αὐτὰρ ὃ πλησίον ἑστήκει πολύμητις ̓Οδυσσεύς,</TextUnit>
    <TextUnit id="2278" loc="4.330">πὰρ δὲ Κεφαλλήνων ἀμφὶ στίχες οὐκ ἀλαπαδναὶ</TextUnit>
    <TextUnit id="2279" loc="4.331">ἕστασαν: οὐ γάρ πώ σφιν ἀκούετο λαὸς ἀϋτῆς,</TextUnit>
    <TextUnit id="2280" loc="4.332">ἀλλὰ νέον συνορινόμεναι κίνυντο φάλαγγες</TextUnit>
    <TextUnit id="2281" loc="4.333">Τρώων ἱπποδάμων καὶ ̓Αχαιῶν: οἳ δὲ μένοντες</TextUnit>
    <TextUnit id="2282" loc="4.334">ἕστασαν ὁππότε πύργος ̓Αχαιῶν ἄλλος ἐπελθὼν</TextUnit>
    <TextUnit id="2283" loc="4.335">Τρώων ὁρμήσειε καὶ ἄρξειαν πολέμοιο.</TextUnit>
    <TextUnit id="2284" loc="4.336">τοὺς δὲ ἰδὼν νείκεσσεν ἄναξ ἀνδρῶν ̓Αγαμέμνων,</TextUnit>
    <TextUnit id="2285" loc="4.337">καί σφεας φωνήσας ἔπεα πτερόεντα προσηύδα:</TextUnit>
    <TextUnit id="2286" loc="4.338">ὦ υἱὲ Πετεῶο διοτρεφέος βασιλῆος,</TextUnit>
    <TextUnit id="2287" loc="4.339">καὶ σὺ κακοῖσι δόλοισι κεκασμένε κερδαλεόφρον</TextUnit>
    <TextUnit id="2288" loc="4.340">τίπτε καταπτώσσοντες ἀφέστατε, μίμνετε δ' ἄλλους;</TextUnit>
    <TextUnit id="2289" loc="4.341">σφῶϊν μέν τ' ἐπέοικε μετὰ πρώτοισιν ἐόντας</TextUnit>
    <TextUnit id="2290" loc="4.342">ἑστάμεν ἠδὲ μάχης καυστείρης ἀντιβολῆσαι:</TextUnit>
    <TextUnit id="2291" loc="4.343">πρώτω γὰρ καὶ δαιτὸς ἀκουάζεσθον ἐμεῖο,</TextUnit>
    <TextUnit id="2292" loc="4.344">ὁππότε δαῖτα γέρουσιν ἐφοπλίζωμεν ̓Αχαιοί.</TextUnit>
    <TextUnit id="2293" loc="4.345">ἔνθα φίλ' ὀπταλέα κρέα ἔδμεναι ἠδὲ κύπελλα</TextUnit>
    <TextUnit id="2294" loc="4.346">οἴνου πινέμεναι μελιηδέος ὄφρ' ἐθέλητον:</TextUnit>
    <TextUnit id="2295" loc="4.347">νῦν δὲ φίλως χ' ὁρόῳτε καὶ εἰ δέκα πύργοι ̓Αχαιῶν</TextUnit>
    <TextUnit id="2296" loc="4.348">ὑμείων προπάροιθε μαχοίατο νηλέϊ χαλκῷ.</TextUnit>
    <TextUnit id="2297" loc="4.349">τὸν δ' ἄρ' ὑπόδρα ἰδὼν προσέφη πολύμητις ̓Οδυσσεύς:</TextUnit>
    <TextUnit id="2298" loc="4.350">̓Ατρεί̈δη ποῖόν σε ἔπος φύγεν ἕρκος ὀδόντων;</TextUnit>
    <TextUnit id="2299" loc="4.351">πῶς δὴ φῂς πολέμοιο μεθιέμεν ὁππότ' ̓Αχαιοὶ</TextUnit>
    <TextUnit id="2300" loc="4.352">Τρωσὶν ἐφ' ἱπποδάμοισιν ἐγείρομεν ὀξὺν ̓́Αρηα;</TextUnit>
    <TextUnit id="2301" loc="4.353">ὄψεαι αἴ κ' ἐθέλῃσθα καὶ αἴ κέν τοι τὰ μεμήλῃ</TextUnit>
    <TextUnit id="2302" loc="4.354">Τηλεμάχοιο φίλον πατέρα προμάχοισι μιγέντα</TextUnit>
    <TextUnit id="2303" loc="4.355">Τρώων ἱπποδάμων: σὺ δὲ ταῦτ' ἀνεμώλια βάζεις.</TextUnit>
    <TextUnit id="2304" loc="4.356">τὸν δ' ἐπιμειδήσας προσέφη κρείων ̓Αγαμέμνων</TextUnit>
    <TextUnit id="2305" loc="4.357">ὡς γνῶ χωομένοιο: πάλιν δ' ὅ γε λάζετο μῦθον:</TextUnit>
    <TextUnit id="2306" loc="4.358">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="2307" loc="4.359">οὔτέ σε νεικείω περιώσιον οὔτε κελεύω:</TextUnit>
    <TextUnit id="2308" loc="4.360">οἶδα γὰρ ὥς τοι θυμὸς ἐνὶ στήθεσσι φίλοισιν</TextUnit>
    <TextUnit id="2309" loc="4.361">ἤπια δήνεα οἶδε: τὰ γὰρ φρονέεις ἅ τ' ἐγώ περ.</TextUnit>
    <TextUnit id="2310" loc="4.362">ἀλλ' ἴθι ταῦτα δ' ὄπισθεν ἀρεσσόμεθ' εἴ τι κακὸν νῦν</TextUnit>
    <TextUnit id="2311" loc="4.363">εἴρηται, τὰ δὲ πάντα θεοὶ μεταμώνια θεῖεν.</TextUnit>
    <TextUnit id="2312" loc="4.364">ὣς εἰπὼν τοὺς μὲν λίπεν αὐτοῦ, βῆ δὲ μετ' ἄλλους.</TextUnit>
    <TextUnit id="2313" loc="4.365">εὗρε δὲ Τυδέος υἱὸν ὑπέρθυμον Διομήδεα</TextUnit>
    <TextUnit id="2314" loc="4.366">ἑσταότ' ἔν θ' ἵπποισι καὶ ἅρμασι κολλητοῖσι:</TextUnit>
    <TextUnit id="2315" loc="4.367">πὰρ δέ οἱ ἑστήκει Σθένελος Καπανήϊος υἱός.</TextUnit>
    <TextUnit id="2316" loc="4.368">καὶ τὸν μὲν νείκεσσεν ἰδὼν κρείων ̓Αγαμέμνων,</TextUnit>
    <TextUnit id="2317" loc="4.369">καί μιν φωνήσας ἔπεα πτερόεντα προσηύδα:</TextUnit>
    <TextUnit id="2318" loc="4.370">ὤ μοι Τυδέος υἱὲ δαί̈φρονος ἱπποδάμοιο</TextUnit>
    <TextUnit id="2319" loc="4.371">τί πτώσσεις, τί δ' ὀπιπεύεις πολέμοιο γεφύρας;</TextUnit>
    <TextUnit id="2320" loc="4.372">οὐ μὲν Τυδέϊ γ' ὧδε φίλον πτωσκαζέμεν ἦεν,</TextUnit>
    <TextUnit id="2321" loc="4.373">ἀλλὰ πολὺ πρὸ φίλων ἑτάρων δηί̈οισι μάχεσθαι,</TextUnit>
    <TextUnit id="2322" loc="4.374">ὡς φάσαν οἵ μιν ἴδοντο πονεύμενον: οὐ γὰρ ἔγωγε</TextUnit>
    <TextUnit id="2323" loc="4.375">ἤντης' οὐδὲ ἴδον: περὶ δ' ἄλλων φασὶ γενέσθαι.</TextUnit>
    <TextUnit id="2324" loc="4.376">ἤτοι μὲν γὰρ ἄτερ πολέμου εἰσῆλθε Μυκήνας</TextUnit>
    <TextUnit id="2325" loc="4.377">ξεῖνος ἅμ' ἀντιθέῳ Πολυνείκεϊ λαὸν ἀγείρων:</TextUnit>
    <TextUnit id="2326" loc="4.378">οἳ δὲ τότ' ἐστρατόωνθ' ἱερὰ πρὸς τείχεα Θήβης,</TextUnit>
    <TextUnit id="2327" loc="4.379">καί ῥα μάλα λίσσοντο δόμεν κλειτοὺς ἐπικούρους:</TextUnit>
    <TextUnit id="2328" loc="4.380">οἳ δ' ἔθελον δόμεναι καὶ ἐπῄνεον ὡς ἐκέλευον:</TextUnit>
    <TextUnit id="2329" loc="4.381">ἀλλὰ Ζεὺς ἔτρεψε παραίσια σήματα φαίνων.</TextUnit>
    <TextUnit id="2330" loc="4.382">οἳ δ' ἐπεὶ οὖν ᾤχοντο ἰδὲ πρὸ ὁδοῦ ἐγένοντο,</TextUnit>
    <TextUnit id="2331" loc="4.383">̓Ασωπὸν δ' ἵκοντο βαθύσχοινον λεχεποίην,</TextUnit>
    <TextUnit id="2332" loc="4.384">ἔνθ' αὖτ' ἀγγελίην ἐπὶ Τυδῆ στεῖλαν ̓Αχαιοί.</TextUnit>
    <TextUnit id="2333" loc="4.385">αὐτὰρ ὃ βῆ, πολέας δὲ κιχήσατο Καδμεί̈ωνας</TextUnit>
    <TextUnit id="2334" loc="4.386">δαινυμένους κατὰ δῶμα βίης ̓Ετεοκληείης.</TextUnit>
    <TextUnit id="2335" loc="4.387">ἔνθ' οὐδὲ ξεῖνός περ ἐὼν ἱππηλάτα Τυδεὺς</TextUnit>
    <TextUnit id="2336" loc="4.388">τάρβει, μοῦνος ἐὼν πολέσιν μετὰ Καδμείοισιν,</TextUnit>
    <TextUnit id="2337" loc="4.389">ἀλλ' ὅ γ' ἀεθλεύειν προκαλίζετο, πάντα δ' ἐνίκα</TextUnit>
    <TextUnit id="2338" loc="4.390">ῥηϊδίως: τοίη οἱ ἐπίρροθος ἦεν ̓Αθήνη.</TextUnit>
    <TextUnit id="2339" loc="4.391">οἳ δὲ χολωσάμενοι Καδμεῖοι κέντορες ἵππων</TextUnit>
    <TextUnit id="2340" loc="4.392">ἂψ ἄρ' ἀνερχομένῳ πυκινὸν λόχον εἷσαν ἄγοντες</TextUnit>
    <TextUnit id="2341" loc="4.393">κούρους πεντήκοντα: δύω δ' ἡγήτορες ἦσαν,</TextUnit>
    <TextUnit id="2342" loc="4.394">Μαίων Αἱμονίδης ἐπιείκελος ἀθανάτοισιν,</TextUnit>
    <TextUnit id="2343" loc="4.395">υἱός τ' Αὐτοφόνοιο μενεπτόλεμος Πολυφόντης.</TextUnit>
    <TextUnit id="2344" loc="4.396">Τυδεὺς μὲν καὶ τοῖσιν ἀεικέα πότμον ἐφῆκε:</TextUnit>
    <TextUnit id="2345" loc="4.397">πάντας ἔπεφν', ἕνα δ' οἶον ἵει οἶκον δὲ νέεσθαι:</TextUnit>
    <TextUnit id="2346" loc="4.398">Μαίον' ἄρα προέηκε θεῶν τεράεσσι πιθήσας.</TextUnit>
    <TextUnit id="2347" loc="4.399">τοῖος ἔην Τυδεὺς Αἰτώλιος: ἀλλὰ τὸν υἱὸν</TextUnit>
    <TextUnit id="2348" loc="4.400">γείνατο εἷο χέρεια μάχῃ, ἀγορῇ δέ τ' ἀμείνω.</TextUnit>
    <TextUnit id="2349" loc="4.401">ὣς φάτο, τὸν δ' οὔ τι προσέφη κρατερὸς Διομήδης</TextUnit>
    <TextUnit id="2350" loc="4.402">αἰδεσθεὶς βασιλῆος ἐνιπὴν αἰδοίοιο:</TextUnit>
    <TextUnit id="2351" loc="4.403">τὸν δ' υἱὸς Καπανῆος ἀμείψατο κυδαλίμοιο:</TextUnit>
    <TextUnit id="2352" loc="4.404">̓Ατρεί̈δη μὴ ψεύδε' ἐπιστάμενος σάφα εἰπεῖν:</TextUnit>
    <TextUnit id="2353" loc="4.405">ἡμεῖς τοι πατέρων μέγ' ἀμείνονες εὐχόμεθ' εἶναι:</TextUnit>
    <TextUnit id="2354" loc="4.406">ἡμεῖς καὶ Θήβης ἕδος εἵλομεν ἑπταπύλοιο</TextUnit>
    <TextUnit id="2355" loc="4.407">παυρότερον λαὸν ἀγαγόνθ' ὑπὸ τεῖχος ἄρειον,</TextUnit>
    <TextUnit id="2356" loc="4.408">πειθόμενοι τεράεσσι θεῶν καὶ Ζηνὸς ἀρωγῇ:</TextUnit>
    <TextUnit id="2357" loc="4.409">κεῖνοι δὲ σφετέρῃσιν ἀτασθαλίῃσιν ὄλοντο:</TextUnit>
    <TextUnit id="2358" loc="4.410">τὼ μή μοι πατέρας ποθ' ὁμοίῃ ἔνθεο τιμῇ.</TextUnit>
    <TextUnit id="2359" loc="4.411">τὸν δ' ἄρ' ὑπόδρα ἰδὼν προσέφη κρατερὸς Διομήδης:</TextUnit>
    <TextUnit id="2360" loc="4.412">τέττα, σιωπῇ ἧσο, ἐμῷ δ' ἐπιπείθεο μύθῳ:</TextUnit>
    <TextUnit id="2361" loc="4.413">οὐ γὰρ ἐγὼ νεμεσῶ ̓Αγαμέμνονι ποιμένι λαῶν</TextUnit>
    <TextUnit id="2362" loc="4.414">ὀτρύνοντι μάχεσθαι ἐϋκνήμιδας ̓Αχαιούς:</TextUnit>
    <TextUnit id="2363" loc="4.415">τούτῳ μὲν γὰρ κῦδος ἅμ' ἕψεται εἴ κεν ̓Αχαιοὶ</TextUnit>
    <TextUnit id="2364" loc="4.416">Τρῶας δῃώσωσιν ἕλωσί τε ̓́Ιλιον ἱρήν,</TextUnit>
    <TextUnit id="2365" loc="4.417">τούτῳ δ' αὖ μέγα πένθος ̓Αχαιῶν δῃωθέντων.</TextUnit>
    <TextUnit id="2366" loc="4.418">ἀλλ' ἄγε δὴ καὶ νῶϊ μεδώμεθα θούριδος ἀλκῆς.</TextUnit>
    <TextUnit id="2367" loc="4.419">ἦ ῥα καὶ ἐξ ὀχέων σὺν τεύχεσιν ἆλτο χαμᾶζε:</TextUnit>
    <TextUnit id="2368" loc="4.420">δεινὸν δ' ἔβραχε χαλκὸς ἐπὶ στήθεσσιν ἄνακτος</TextUnit>
    <TextUnit id="2369" loc="4.421">ὀρνυμένου: ὑπό κεν ταλασίφρονά περ δέος εἷλεν.</TextUnit>
    <TextUnit id="2370" loc="4.422">ὡς δ' ὅτ' ἐν αἰγιαλῷ πολυηχέϊ κῦμα θαλάσσης</TextUnit>
    <TextUnit id="2371" loc="4.423">ὄρνυτ' ἐπασσύτερον Ζεφύρου ὕπο κινήσαντος:</TextUnit>
    <TextUnit id="2372" loc="4.424">πόντῳ μέν τε πρῶτα κορύσσεται, αὐτὰρ ἔπειτα</TextUnit>
    <TextUnit id="2373" loc="4.425">χέρσῳ ῥηγνύμενον μεγάλα βρέμει, ἀμφὶ δέ τ' ἄκρας</TextUnit>
    <TextUnit id="2374" loc="4.426">κυρτὸν ἐὸν κορυφοῦται, ἀποπτύει δ' ἁλὸς ἄχνην:</TextUnit>
    <TextUnit id="2375" loc="4.427">ὣς τότ' ἐπασσύτεραι Δαναῶν κίνυντο φάλαγγες</TextUnit>
    <TextUnit id="2376" loc="4.428">νωλεμέως πόλεμον δέ: κέλευε δὲ οἷσιν ἕκαστος</TextUnit>
    <TextUnit id="2377" loc="4.429">ἡγεμόνων: οἳ δ' ἄλλοι ἀκὴν ἴσαν, οὐδέ κε φαίης</TextUnit>
    <TextUnit id="2378" loc="4.430">τόσσον λαὸν ἕπεσθαι ἔχοντ' ἐν στήθεσιν αὐδήν,</TextUnit>
    <TextUnit id="2379" loc="4.431">σιγῇ δειδιότες σημάντορας: ἀμφὶ δὲ πᾶσι</TextUnit>
    <TextUnit id="2380" loc="4.432">τεύχεα ποικίλ' ἔλαμπε, τὰ εἱμένοι ἐστιχόωντο.</TextUnit>
    <TextUnit id="2381" loc="4.433">Τρῶες δ', ὥς τ' ὄϊες πολυπάμονος ἀνδρὸς ἐν αὐλῇ</TextUnit>
    <TextUnit id="2382" loc="4.434">μυρίαι ἑστήκασιν ἀμελγόμεναι γάλα λευκὸν</TextUnit>
    <TextUnit id="2383" loc="4.435">ἀζηχὲς μεμακυῖαι ἀκούουσαι ὄπα ἀρνῶν,</TextUnit>
    <TextUnit id="2384" loc="4.436">ὣς Τρώων ἀλαλητὸς ἀνὰ στρατὸν εὐρὺν ὀρώρει:</TextUnit>
    <TextUnit id="2385" loc="4.437">οὐ γὰρ πάντων ἦεν ὁμὸς θρόος οὐδ' ἴα γῆρυς,</TextUnit>
    <TextUnit id="2386" loc="4.438">ἀλλὰ γλῶσσα μέμικτο, πολύκλητοι δ' ἔσαν ἄνδρες.</TextUnit>
    <TextUnit id="2387" loc="4.439">ὄρσε δὲ τοὺς μὲν ̓́Αρης, τοὺς δὲ γλαυκῶπις ̓Αθήνη</TextUnit>
    <TextUnit id="2388" loc="4.440">Δεῖμός τ' ἠδὲ Φόβος καὶ ̓́Ερις ἄμοτον μεμαυῖα,</TextUnit>
    <TextUnit id="2389" loc="4.441">̓́Αρεος ἀνδροφόνοιο κασιγνήτη ἑτάρη τε,</TextUnit>
    <TextUnit id="2390" loc="4.442">ἥ τ' ὀλίγη μὲν πρῶτα κορύσσεται, αὐτὰρ ἔπειτα</TextUnit>
    <TextUnit id="2391" loc="4.443">οὐρανῷ ἐστήριξε κάρη καὶ ἐπὶ χθονὶ βαίνει:</TextUnit>
    <TextUnit id="2392" loc="4.444">ἥ σφιν καὶ τότε νεῖκος ὁμοίϊον ἔμβαλε μέσσῳ</TextUnit>
    <TextUnit id="2393" loc="4.445">ἐρχομένη καθ' ὅμιλον ὀφέλλουσα στόνον ἀνδρῶν.</TextUnit>
    <TextUnit id="2394" loc="4.446">οἳ δ' ὅτε δή ῥ' ἐς χῶρον ἕνα ξυνιόντες ἵκοντο,</TextUnit>
    <TextUnit id="2395" loc="4.447">σύν ῥ' ἔβαλον ῥινούς, σὺν δ' ἔγχεα καὶ μένε' ἀνδρῶν</TextUnit>
    <TextUnit id="2396" loc="4.448">χαλκεοθωρήκων: ἀτὰρ ἀσπίδες ὀμφαλόεσσαι</TextUnit>
    <TextUnit id="2397" loc="4.449">ἔπληντ' ἀλλήλῃσι, πολὺς δ' ὀρυμαγδὸς ὀρώρει.</TextUnit>
    <TextUnit id="2398" loc="4.450">ἔνθα δ' ἅμ' οἰμωγή τε καὶ εὐχωλὴ πέλεν ἀνδρῶν</TextUnit>
    <TextUnit id="2399" loc="4.451">ὀλλύντων τε καὶ ὀλλυμένων, ῥέε δ' αἵματι γαῖα.</TextUnit>
    <TextUnit id="2400" loc="4.452">ὡς δ' ὅτε χείμαρροι ποταμοὶ κατ' ὄρεσφι ῥέοντες</TextUnit>
    <TextUnit id="2401" loc="4.453">ἐς μισγάγκειαν συμβάλλετον ὄβριμον ὕδωρ</TextUnit>
    <TextUnit id="2402" loc="4.454">κρουνῶν ἐκ μεγάλων κοίλης ἔντοσθε χαράδρης,</TextUnit>
    <TextUnit id="2403" loc="4.455">τῶν δέ τε τηλόσε δοῦπον ἐν οὔρεσιν ἔκλυε ποιμήν:</TextUnit>
    <TextUnit id="2404" loc="4.456">ὣς τῶν μισγομένων γένετο ἰαχή τε πόνος τε.</TextUnit>
    <TextUnit id="2405" loc="4.457">πρῶτος δ' ̓Αντίλοχος Τρώων ἕλεν ἄνδρα κορυστὴν</TextUnit>
    <TextUnit id="2406" loc="4.458">ἐσθλὸν ἐνὶ προμάχοισι Θαλυσιάδην ̓Εχέπωλον:</TextUnit>
    <TextUnit id="2407" loc="4.459">τόν ῥ' ἔβαλε πρῶτος κόρυθος φάλον ἱπποδασείης,</TextUnit>
    <TextUnit id="2408" loc="4.460">ἐν δὲ μετώπῳ πῆξε, πέρησε δ' ἄρ' ὀστέον εἴσω</TextUnit>
    <TextUnit id="2409" loc="4.461">αἰχμὴ χαλκείη: τὸν δὲ σκότος ὄσσε κάλυψεν,</TextUnit>
    <TextUnit id="2410" loc="4.462">ἤριπε δ' ὡς ὅτε πύργος ἐνὶ κρατερῇ ὑσμίνῃ.</TextUnit>
    <TextUnit id="2411" loc="4.463">τὸν δὲ πεσόντα ποδῶν ἔλαβε κρείων ̓Ελεφήνωρ</TextUnit>
    <TextUnit id="2412" loc="4.464">Χαλκωδοντιάδης μεγαθύμων ἀρχὸς ̓Αβάντων,</TextUnit>
    <TextUnit id="2413" loc="4.465">ἕλκε δ' ὑπ' ἐκ βελέων, λελιημένος ὄφρα τάχιστα</TextUnit>
    <TextUnit id="2414" loc="4.466">τεύχεα συλήσειε: μίνυνθα δέ οἱ γένεθ' ὁρμή.</TextUnit>
    <TextUnit id="2415" loc="4.467">νεκρὸν γὰρ ἐρύοντα ἰδὼν μεγάθυμος ̓Αγήνωρ</TextUnit>
    <TextUnit id="2416" loc="4.468">πλευρά, τά οἱ κύψαντι παρ' ἀσπίδος ἐξεφαάνθη,</TextUnit>
    <TextUnit id="2417" loc="4.469">οὔτησε ξυστῷ χαλκήρεϊ, λῦσε δὲ γυῖα.</TextUnit>
    <TextUnit id="2418" loc="4.470">ὣς τὸν μὲν λίπε θυμός, ἐπ' αὐτῷ δ' ἔργον ἐτύχθη</TextUnit>
    <TextUnit id="2419" loc="4.471">ἀργαλέον Τρώων καὶ ̓Αχαιῶν: οἳ δὲ λύκοι ὣς</TextUnit>
    <TextUnit id="2420" loc="4.472">ἀλλήλοις ἐπόρουσαν, ἀνὴρ δ' ἄνδρ' ἐδνοπάλιζεν.</TextUnit>
    <TextUnit id="2421" loc="4.473">ἔνθ' ἔβαλ' ̓Ανθεμίωνος υἱὸν Τελαμώνιος Αἴας</TextUnit>
    <TextUnit id="2422" loc="4.474">ἠί̈θεον θαλερὸν Σιμοείσιον, ὅν ποτε μήτηρ</TextUnit>
    <TextUnit id="2423" loc="4.475">̓́Ιδηθεν κατιοῦσα παρ' ὄχθῃσιν Σιμόεντος</TextUnit>
    <TextUnit id="2424" loc="4.476">γείνατ', ἐπεί ῥα τοκεῦσιν ἅμ' ἕσπετο μῆλα ἰδέσθαι:</TextUnit>
    <TextUnit id="2425" loc="4.477">τοὔνεκά μιν κάλεον Σιμοείσιον: οὐδὲ τοκεῦσι</TextUnit>
    <TextUnit id="2426" loc="4.478">θρέπτρα φίλοις ἀπέδωκε, μινυνθάδιος δέ οἱ αἰὼν</TextUnit>
    <TextUnit id="2427" loc="4.479">ἔπλεθ' ὑπ' Αἴαντος μεγαθύμου δουρὶ δαμέντι.</TextUnit>
    <TextUnit id="2428" loc="4.480">πρῶτον γάρ μιν ἰόντα βάλε στῆθος παρὰ μαζὸν</TextUnit>
    <TextUnit id="2429" loc="4.481">δεξιόν: ἀντικρὺ δὲ δι' ὤμου χάλκεον ἔγχος</TextUnit>
    <TextUnit id="2430" loc="4.482">ἦλθεν: ὃ δ' ἐν κονίῃσι χαμαὶ πέσεν αἴγειρος ὣς</TextUnit>
    <TextUnit id="2431" loc="4.483">ἥ ῥά τ' ἐν εἱαμενῇ ἕλεος μεγάλοιο πεφύκει</TextUnit>
    <TextUnit id="2432" loc="4.484">λείη, ἀτάρ τέ οἱ ὄζοι ἐπ' ἀκροτάτῃ πεφύασι:</TextUnit>
    <TextUnit id="2433" loc="4.485">τὴν μέν θ' ἁρματοπηγὸς ἀνὴρ αἴθωνι σιδήρῳ</TextUnit>
    <TextUnit id="2434" loc="4.486">ἐξέταμ', ὄφρα ἴτυν κάμψῃ περικαλλέϊ δίφρῳ:</TextUnit>
    <TextUnit id="2435" loc="4.487">ἣ μέν τ' ἀζομένη κεῖται ποταμοῖο παρ' ὄχθας.</TextUnit>
    <TextUnit id="2436" loc="4.488">τοῖον ἄρ' ̓Ανθεμίδην Σιμοείσιον ἐξενάριξεν</TextUnit>
    <TextUnit id="2437" loc="4.489">Αἴας διογενής: τοῦ δ' ̓́Αντιφος αἰολοθώρηξ</TextUnit>
    <TextUnit id="2438" loc="4.490">Πριαμίδης καθ' ὅμιλον ἀκόντισεν ὀξέϊ δουρί.</TextUnit>
    <TextUnit id="2439" loc="4.491">τοῦ μὲν ἅμαρθ', ὃ δὲ Λεῦκον ̓Οδυσσέος ἐσθλὸν ἑταῖρον</TextUnit>
    <TextUnit id="2440" loc="4.492">βεβλήκει βουβῶνα, νέκυν ἑτέρως' ἐρύοντα:</TextUnit>
    <TextUnit id="2441" loc="4.493">ἤριπε δ' ἀμφ' αὐτῷ, νεκρὸς δέ οἱ ἔκπεσε χειρός.</TextUnit>
    <TextUnit id="2442" loc="4.494">τοῦ δ' ̓Οδυσεὺς μάλα θυμὸν ἀποκταμένοιο χολώθη,</TextUnit>
    <TextUnit id="2443" loc="4.495">βῆ δὲ διὰ προμάχων κεκορυθμένος αἴθοπι χαλκῷ,</TextUnit>
    <TextUnit id="2444" loc="4.496">στῆ δὲ μάλ' ἐγγὺς ἰὼν καὶ ἀκόντισε δουρὶ φαεινῷ</TextUnit>
    <TextUnit id="2445" loc="4.497">ἀμφὶ ἓ παπτήνας: ὑπὸ δὲ Τρῶες κεκάδοντο</TextUnit>
    <TextUnit id="2446" loc="4.498">ἀνδρὸς ἀκοντίσσαντος: ὃ δ' οὐχ ἅλιον βέλος ἧκεν,</TextUnit>
    <TextUnit id="2447" loc="4.499">ἀλλ' υἱὸν Πριάμοιο νόθον βάλε Δημοκόωντα</TextUnit>
    <TextUnit id="2448" loc="4.500">ὅς οἱ ̓Αβυδόθεν ἦλθε παρ' ἵππων ὠκειάων.</TextUnit>
    <TextUnit id="2449" loc="4.501">τόν ῥ' ̓Οδυσεὺς ἑτάροιο χολωσάμενος βάλε δουρὶ</TextUnit>
    <TextUnit id="2450" loc="4.502">κόρσην: ἣ δ' ἑτέροιο διὰ κροτάφοιο πέρησεν</TextUnit>
    <TextUnit id="2451" loc="4.503">αἰχμὴ χαλκείη: τὸν δὲ σκότος ὄσσε κάλυψε,</TextUnit>
    <TextUnit id="2452" loc="4.504">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="2453" loc="4.505">χώρησαν δ' ὑπό τε πρόμαχοι καὶ φαίδιμος ̔́Εκτωρ:</TextUnit>
    <TextUnit id="2454" loc="4.506">̓Αργεῖοι δὲ μέγα ἴαχον, ἐρύσαντο δὲ νεκρούς,</TextUnit>
    <TextUnit id="2455" loc="4.507">ἴθυσαν δὲ πολὺ προτέρω: νεμέσησε δ' ̓Απόλλων</TextUnit>
    <TextUnit id="2456" loc="4.508">Περγάμου ἐκκατιδών, Τρώεσσι δὲ κέκλετ' ἀύ̈σας:</TextUnit>
    <TextUnit id="2457" loc="4.509">ὄρνυσθ' ἱππόδαμοι Τρῶες μηδ' εἴκετε χάρμης</TextUnit>
    <TextUnit id="2458" loc="4.510">̓Αργείοις, ἐπεὶ οὔ σφι λίθος χρὼς οὐδὲ σίδηρος</TextUnit>
    <TextUnit id="2459" loc="4.511">χαλκὸν ἀνασχέσθαι ταμεσίχροα βαλλομένοισιν:</TextUnit>
    <TextUnit id="2460" loc="4.512">οὐ μὰν οὐδ' ̓Αχιλεὺς Θέτιδος πάϊς ἠϋκόμοιο</TextUnit>
    <TextUnit id="2461" loc="4.513">μάρναται, ἀλλ' ἐπὶ νηυσὶ χόλον θυμαλγέα πέσσει.</TextUnit>
    <TextUnit id="2462" loc="4.514">ὣς φάτ' ἀπὸ πτόλιος δεινὸς θεός: αὐτὰρ ̓Αχαιοὺς</TextUnit>
    <TextUnit id="2463" loc="4.515">ὦρσε Διὸς θυγάτηρ κυδίστη Τριτογένεια</TextUnit>
    <TextUnit id="2464" loc="4.516">ἐρχομένη καθ' ὅμιλον, ὅθι μεθιέντας ἴδοιτο.</TextUnit>
    <TextUnit id="2465" loc="4.517">ἔνθ' ̓Αμαρυγκείδην Διώρεα μοῖρα πέδησε:</TextUnit>
    <TextUnit id="2466" loc="4.518">χερμαδίῳ γὰρ βλῆτο παρὰ σφυρὸν ὀκριόεντι</TextUnit>
    <TextUnit id="2467" loc="4.519">κνήμην δεξιτερήν: βάλε δὲ Θρῃκῶν ἀγὸς ἀνδρῶν</TextUnit>
    <TextUnit id="2468" loc="4.520">Πείρως ̓Ιμβρασίδης ὃς ἄρ' Αἰνόθεν εἰληλούθει.</TextUnit>
    <TextUnit id="2469" loc="4.521">ἀμφοτέρω δὲ τένοντε καὶ ὀστέα λᾶας ἀναιδὴς</TextUnit>
    <TextUnit id="2470" loc="4.522">ἄχρις ἀπηλοίησεν: ὃ δ' ὕπτιος ἐν κονίῃσι</TextUnit>
    <TextUnit id="2471" loc="4.523">κάππεσεν ἄμφω χεῖρε φίλοις ἑτάροισι πετάσσας</TextUnit>
    <TextUnit id="2472" loc="4.524">θυμὸν ἀποπνείων: ὃ δ' ἐπέδραμεν ὅς ῥ' ἔβαλέν περ</TextUnit>
    <TextUnit id="2473" loc="4.525">Πείροος, οὖτα δὲ δουρὶ παρ' ὀμφαλόν: ἐκ δ' ἄρα πᾶσαι</TextUnit>
    <TextUnit id="2474" loc="4.526">χύντο χαμαὶ χολάδες, τὸν δὲ σκότος ὄσσε κάλυψε.</TextUnit>
    <TextUnit id="2475" loc="4.527">τὸν δὲ Θόας Αἰτωλὸς ἀπεσσύμενον βάλε δουρὶ</TextUnit>
    <TextUnit id="2476" loc="4.528">στέρνον ὑπὲρ μαζοῖο, πάγη δ' ἐν πνεύμονι χαλκός:</TextUnit>
    <TextUnit id="2477" loc="4.529">ἀγχίμολον δέ οἱ ἦλθε Θόας, ἐκ δ' ὄβριμον ἔγχος</TextUnit>
    <TextUnit id="2478" loc="4.530">ἐσπάσατο στέρνοιο, ἐρύσσατο δὲ ξίφος ὀξύ,</TextUnit>
    <TextUnit id="2479" loc="4.531">τῷ ὅ γε γαστέρα τύψε μέσην, ἐκ δ' αἴνυτο θυμόν.</TextUnit>
    <TextUnit id="2480" loc="4.532">τεύχεα δ' οὐκ ἀπέδυσε: περίστησαν γὰρ ἑταῖροι</TextUnit>
    <TextUnit id="2481" loc="4.533">Θρήϊκες ἀκρόκομοι δολίχ' ἔγχεα χερσὶν ἔχοντες,</TextUnit>
    <TextUnit id="2482" loc="4.534">οἵ ἑ μέγαν περ ἐόντα καὶ ἴφθιμον καὶ ἀγαυὸν</TextUnit>
    <TextUnit id="2483" loc="4.535">ὦσαν ἀπὸ σφείων: ὃ δὲ χασσάμενος πελεμίχθη.</TextUnit>
    <TextUnit id="2484" loc="4.536">ὣς τώ γ' ἐν κονίῃσι παρ' ἀλλήλοισι τετάσθην,</TextUnit>
    <TextUnit id="2485" loc="4.537">ἤτοι ὃ μὲν Θρῃκῶν, ὃ δ' ̓Επειῶν χαλκοχιτώνων</TextUnit>
    <TextUnit id="2486" loc="4.538">ἡγεμόνες: πολλοὶ δὲ περὶ κτείνοντο καὶ ἄλλοι.</TextUnit>
    <TextUnit id="2487" loc="4.539">ἔνθά κεν οὐκέτι ἔργον ἀνὴρ ὀνόσαιτο μετελθών,</TextUnit>
    <TextUnit id="2488" loc="4.540">ὅς τις ἔτ' ἄβλητος καὶ ἀνούτατος ὀξέϊ χαλκῷ</TextUnit>
    <TextUnit id="2489" loc="4.541">δινεύοι κατὰ μέσσον, ἄγοι δέ ἑ Παλλὰς ̓Αθήνη</TextUnit>
    <TextUnit id="2490" loc="4.542">χειρὸς ἑλοῦς', αὐτὰρ βελέων ἀπερύκοι ἐρωήν:</TextUnit>
    <TextUnit id="2491" loc="4.543">πολλοὶ γὰρ Τρώων καὶ ̓Αχαιῶν ἤματι κείνῳ</TextUnit>
    <TextUnit id="2492" loc="4.544">πρηνέες ἐν κονίῃσι παρ' ἀλλήλοισι τέταντο.</TextUnit>
    <TextUnit id="2493" loc="5.1">ἔνθ' αὖ Τυδεί̈δῃ Διομήδεϊ Παλλὰς ̓Αθήνη</TextUnit>
    <TextUnit id="2494" loc="5.2">δῶκε μένος καὶ θάρσος, ἵν' ἔκδηλος μετὰ πᾶσιν</TextUnit>
    <TextUnit id="2495" loc="5.3">̓Αργείοισι γένοιτο ἰδὲ κλέος ἐσθλὸν ἄροιτο:</TextUnit>
    <TextUnit id="2496" loc="5.4">δαῖέ οἱ ἐκ κόρυθός τε καὶ ἀσπίδος ἀκάματον πῦρ</TextUnit>
    <TextUnit id="2497" loc="5.5">ἀστέρ' ὀπωρινῷ ἐναλίγκιον, ὅς τε μάλιστα</TextUnit>
    <TextUnit id="2498" loc="5.6">λαμπρὸν παμφαίνῃσι λελουμένος ὠκεανοῖο:</TextUnit>
    <TextUnit id="2499" loc="5.7">τοῖόν οἱ πῦρ δαῖεν ἀπὸ κρατός τε καὶ ὤμων,</TextUnit>
    <TextUnit id="2500" loc="5.8">ὦρσε δέ μιν κατὰ μέσσον ὅθι πλεῖστοι κλονέοντο.</TextUnit>
    <TextUnit id="2501" loc="5.9">ἦν δέ τις ἐν Τρώεσσι Δάρης ἀφνειὸς ἀμύμων</TextUnit>
    <TextUnit id="2502" loc="5.10">ἱρεὺς ̔Ηφαίστοιο: δύω δέ οἱ υἱέες ἤστην</TextUnit>
    <TextUnit id="2503" loc="5.11">Φηγεὺς ̓Ιδαῖός τε μάχης εὖ εἰδότε πάσης.</TextUnit>
    <TextUnit id="2504" loc="5.12">τώ οἱ ἀποκρινθέντε ἐναντίω ὁρμηθήτην:</TextUnit>
    <TextUnit id="2505" loc="5.13">τὼ μὲν ἀφ' ἵπποιιν, ὃ δ' ἀπὸ χθονὸς ὄρνυτο πεζός.</TextUnit>
    <TextUnit id="2506" loc="5.14">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες</TextUnit>
    <TextUnit id="2507" loc="5.15">Φηγεύς ῥα πρότερος προί̈ει δολιχόσκιον ἔγχος:</TextUnit>
    <TextUnit id="2508" loc="5.16">Τυδεί̈δεω δ' ὑπὲρ ὦμον ἀριστερὸν ἤλυθ' ἀκωκὴ</TextUnit>
    <TextUnit id="2509" loc="5.17">ἔγχεος, οὐδ' ἔβαλ' αὐτόν: ὃ δ' ὕστερος ὄρνυτο χαλκῷ</TextUnit>
    <TextUnit id="2510" loc="5.18">Τυδεί̈δης: τοῦ δ' οὐχ ἅλιον βέλος ἔκφυγε χειρός,</TextUnit>
    <TextUnit id="2511" loc="5.19">ἀλλ' ἔβαλε στῆθος μεταμάζιον, ὦσε δ' ἀφ' ἵππων.</TextUnit>
    <TextUnit id="2512" loc="5.20">̓Ιδαῖος δ' ἀπόρουσε λιπὼν περικαλλέα δίφρον,</TextUnit>
    <TextUnit id="2513" loc="5.21">οὐδ' ἔτλη περιβῆναι ἀδελφειοῦ κταμένοιο:</TextUnit>
    <TextUnit id="2514" loc="5.22">οὐδὲ γὰρ οὐδέ κεν αὐτὸς ὑπέκφυγε κῆρα μέλαιναν,</TextUnit>
    <TextUnit id="2515" loc="5.23">ἀλλ' ̔́Ηφαιστος ἔρυτο, σάωσε δὲ νυκτὶ καλύψας,</TextUnit>
    <TextUnit id="2516" loc="5.24">ὡς δή οἱ μὴ πάγχυ γέρων ἀκαχήμενος εἴη.</TextUnit>
    <TextUnit id="2517" loc="5.25">ἵππους δ' ἐξελάσας μεγαθύμου Τυδέος υἱὸς</TextUnit>
    <TextUnit id="2518" loc="5.26">δῶκεν ἑταίροισιν κατάγειν κοίλας ἐπὶ νῆας.</TextUnit>
    <TextUnit id="2519" loc="5.27">Τρῶες δὲ μεγάθυμοι ἐπεὶ ἴδον υἷε Δάρητος</TextUnit>
    <TextUnit id="2520" loc="5.28">τὸν μὲν ἀλευάμενον, τὸν δὲ κτάμενον παρ' ὄχεσφι,</TextUnit>
    <TextUnit id="2521" loc="5.29">πᾶσιν ὀρίνθη θυμός: ἀτὰρ γλαυκῶπις ̓Αθήνη</TextUnit>
    <TextUnit id="2522" loc="5.30">χειρὸς ἑλοῦς' ἐπέεσσι προσηύδα θοῦρον ̓́Αρηα:</TextUnit>
    <TextUnit id="2523" loc="5.31">̓͂Αρες ̓́Αρες βροτολοιγὲ μιαιφόνε τειχεσιπλῆτα</TextUnit>
    <TextUnit id="2524" loc="5.32">οὐκ ἂν δὴ Τρῶας μὲν ἐάσαιμεν καὶ ̓Αχαιοὺς</TextUnit>
    <TextUnit id="2525" loc="5.33">μάρνασθ', ὁπποτέροισι πατὴρ Ζεὺς κῦδος ὀρέξῃ,</TextUnit>
    <TextUnit id="2526" loc="5.34">νῶϊ δὲ χαζώμεσθα, Διὸς δ' ἀλεώμεθα μῆνιν;</TextUnit>
    <TextUnit id="2527" loc="5.35">ὣς εἰποῦσα μάχης ἐξήγαγε θοῦρον ̓́Αρηα:</TextUnit>
    <TextUnit id="2528" loc="5.36">τὸν μὲν ἔπειτα καθεῖσεν ἐπ' ἠϊόεντι Σκαμάνδρῳ,</TextUnit>
    <TextUnit id="2529" loc="5.37">Τρῶας δ' ἔκλιναν Δαναοί: ἕλε δ' ἄνδρα ἕκαστος</TextUnit>
    <TextUnit id="2530" loc="5.38">ἡγεμόνων: πρῶτος δὲ ἄναξ ἀνδρῶν ̓Αγαμέμνων</TextUnit>
    <TextUnit id="2531" loc="5.39">ἀρχὸν ̔Αλιζώνων ̓Οδίον μέγαν ἔκβαλε δίφρου:</TextUnit>
    <TextUnit id="2532" loc="5.40">πρώτῳ γὰρ στρεφθέντι μεταφρένῳ ἐν δόρυ πῆξεν</TextUnit>
    <TextUnit id="2533" loc="5.41">ὤμων μεσσηγύς, διὰ δὲ στήθεσφιν ἔλασσε,</TextUnit>
    <TextUnit id="2534" loc="5.42">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="2535" loc="5.43">̓Ιδομενεὺς δ' ἄρα Φαῖστον ἐνήρατο Μῄονος υἱὸν</TextUnit>
    <TextUnit id="2536" loc="5.44">Βώρου, ὃς ἐκ Τάρνης ἐριβώλακος εἰληλούθει.</TextUnit>
    <TextUnit id="2537" loc="5.45">τὸν μὲν ἄρ' ̓Ιδομενεὺς δουρικλυτὸς ἔγχεϊ μακρῷ</TextUnit>
    <TextUnit id="2538" loc="5.46">νύξ' ἵππων ἐπιβησόμενον κατὰ δεξιὸν ὦμον:</TextUnit>
    <TextUnit id="2539" loc="5.47">ἤριπε δ' ἐξ ὀχέων, στυγερὸς δ' ἄρα μιν σκότος εἷλε.</TextUnit>
    <TextUnit id="2540" loc="5.48">τὸν μὲν ἄρ' ̓Ιδομενῆος ἐσύλευον θεράποντες:</TextUnit>
    <TextUnit id="2541" loc="5.49">υἱὸν δὲ Στροφίοιο Σκαμάνδριον αἵμονα θήρης</TextUnit>
    <TextUnit id="2542" loc="5.50">̓Ατρεί̈δης Μενέλαος ἕλ' ἔγχεϊ ὀξυόεντι</TextUnit>
    <TextUnit id="2543" loc="5.51">ἐσθλὸν θηρητῆρα: δίδαξε γὰρ ̓́Αρτεμις αὐτὴ</TextUnit>
    <TextUnit id="2544" loc="5.52">βάλλειν ἄγρια πάντα, τά τε τρέφει οὔρεσιν ὕλη:</TextUnit>
    <TextUnit id="2545" loc="5.53">ἀλλ' οὔ οἱ τότε γε χραῖσμ' ̓́Αρτεμις ἰοχέαιρα,</TextUnit>
    <TextUnit id="2546" loc="5.54">οὐδὲ ἑκηβολίαι ᾗσιν τὸ πρίν γε κέκαστο:</TextUnit>
    <TextUnit id="2547" loc="5.55">ἀλλά μιν ̓Ατρεί̈δης δουρικλειτὸς Μενέλαος</TextUnit>
    <TextUnit id="2548" loc="5.56">πρόσθεν ἕθεν φεύγοντα μετάφρενον οὔτασε δουρὶ</TextUnit>
    <TextUnit id="2549" loc="5.57">ὤμων μεσσηγύς, διὰ δὲ στήθεσφιν ἔλασσεν,</TextUnit>
    <TextUnit id="2550" loc="5.58">ἤριπε δὲ πρηνής, ἀράβησε δὲ τεύχε' ἐπ' αὐτῷ.</TextUnit>
    <TextUnit id="2551" loc="5.59">Μηριόνης δὲ Φέρεκλον ἐνήρατο, τέκτονος υἱὸν</TextUnit>
    <TextUnit id="2552" loc="5.60">̔Αρμονίδεω, ὃς χερσὶν ἐπίστατο δαίδαλα πάντα</TextUnit>
    <TextUnit id="2553" loc="5.61">τεύχειν: ἔξοχα γάρ μιν ἐφίλατο Παλλὰς ̓Αθήνη:</TextUnit>
    <TextUnit id="2554" loc="5.62">ὃς καὶ ̓Αλεξάνδρῳ τεκτήνατο νῆας ἐί̈σας</TextUnit>
    <TextUnit id="2555" loc="5.63">ἀρχεκάκους, αἳ πᾶσι κακὸν Τρώεσσι γένοντο</TextUnit>
    <TextUnit id="2556" loc="5.64">οἷ τ' αὐτῷ, ἐπεὶ οὔ τι θεῶν ἐκ θέσφατα ᾔδη.</TextUnit>
    <TextUnit id="2557" loc="5.65">τὸν μὲν Μηριόνης ὅτε δὴ κατέμαρπτε διώκων</TextUnit>
    <TextUnit id="2558" loc="5.66">βεβλήκει γλουτὸν κατὰ δεξιόν: ἣ δὲ διαπρὸ</TextUnit>
    <TextUnit id="2559" loc="5.67">ἀντικρὺ κατὰ κύστιν ὑπ' ὀστέον ἤλυθ' ἀκωκή:</TextUnit>
    <TextUnit id="2560" loc="5.68">γνὺξ δ' ἔριπ' οἰμώξας, θάνατος δέ μιν ἀμφεκάλυψε.</TextUnit>
    <TextUnit id="2561" loc="5.69">Πήδαιον δ' ἄρ' ἔπεφνε Μέγης ̓Αντήνορος υἱὸν</TextUnit>
    <TextUnit id="2562" loc="5.70">ὅς ῥα νόθος μὲν ἔην, πύκα δ' ἔτρεφε δῖα Θεανὼ</TextUnit>
    <TextUnit id="2563" loc="5.71">ἶσα φίλοισι τέκεσσι χαριζομένη πόσεϊ ᾧ.</TextUnit>
    <TextUnit id="2564" loc="5.72">τὸν μὲν Φυλεί̈δης δουρὶ κλυτὸς ἐγγύθεν ἐλθὼν</TextUnit>
    <TextUnit id="2565" loc="5.73">βεβλήκει κεφαλῆς κατὰ ἰνίον ὀξέϊ δουρί:</TextUnit>
    <TextUnit id="2566" loc="5.74">ἀντικρὺ δ' ἀν' ὀδόντας ὑπὸ γλῶσσαν τάμε χαλκός:</TextUnit>
    <TextUnit id="2567" loc="5.75">ἤριπε δ' ἐν κονίῃ, ψυχρὸν δ' ἕλε χαλκὸν ὀδοῦσιν.</TextUnit>
    <TextUnit id="2568" loc="5.76">Εὐρύπυλος δ' Εὐαιμονίδης ̔Υψήνορα δῖον</TextUnit>
    <TextUnit id="2569" loc="5.77">υἱὸν ὑπερθύμου Δολοπίονος, ὅς ῥα Σκαμάνδρου</TextUnit>
    <TextUnit id="2570" loc="5.78">ἀρητὴρ ἐτέτυκτο, θεὸς δ' ὣς τίετο δήμῳ,</TextUnit>
    <TextUnit id="2571" loc="5.79">τὸν μὲν ἄρ' Εὐρύπυλος, Εὐαίμονος ἀγλαὸς υἱός,</TextUnit>
    <TextUnit id="2572" loc="5.80">πρόσθεν ἕθεν φεύγοντα μεταδρομάδην ἔλας' ὦμον</TextUnit>
    <TextUnit id="2573" loc="5.81">φασγάνῳ ἀί̈ξας, ἀπὸ δ' ἔξεσε χεῖρα βαρεῖαν:</TextUnit>
    <TextUnit id="2574" loc="5.82">αἱματόεσσα δὲ χεὶρ πεδίῳ πέσε: τὸν δὲ κατ' ὄσσε</TextUnit>
    <TextUnit id="2575" loc="5.83">ἔλλαβε πορφύρεος θάνατος καὶ μοῖρα κραταιή.</TextUnit>
    <TextUnit id="2576" loc="5.84">ὣς οἳ μὲν πονέοντο κατὰ κρατερὴν ὑσμίνην:</TextUnit>
    <TextUnit id="2577" loc="5.85">Τυδεί̈δην δ' οὐκ ἂν γνοίης ποτέροισι μετείη</TextUnit>
    <TextUnit id="2578" loc="5.86">ἠὲ μετὰ Τρώεσσιν ὁμιλέοι ἦ μετ' ̓Αχαιοῖς.</TextUnit>
    <TextUnit id="2579" loc="5.87">θῦνε γὰρ ἂμ πεδίον ποταμῷ πλήθοντι ἐοικὼς</TextUnit>
    <TextUnit id="2580" loc="5.88">χειμάρρῳ, ὅς τ' ὦκα ῥέων ἐκέδασσε γεφύρας:</TextUnit>
    <TextUnit id="2581" loc="5.89">τὸν δ' οὔτ' ἄρ τε γέφυραι ἐεργμέναι ἰσχανόωσιν,</TextUnit>
    <TextUnit id="2582" loc="5.90">οὔτ' ἄρα ἕρκεα ἴσχει ἀλωάων ἐριθηλέων</TextUnit>
    <TextUnit id="2583" loc="5.91">ἐλθόντ' ἐξαπίνης ὅτ' ἐπιβρίσῃ Διὸς ὄμβρος:</TextUnit>
    <TextUnit id="2584" loc="5.92">πολλὰ δ' ὑπ' αὐτοῦ ἔργα κατήριπε κάλ' αἰζηῶν:</TextUnit>
    <TextUnit id="2585" loc="5.93">ὣς ὑπὸ Τυδεί̈δῃ πυκιναὶ κλονέοντο φάλαγγες</TextUnit>
    <TextUnit id="2586" loc="5.94">Τρώων, οὐδ' ἄρα μιν μίμνον πολέες περ ἐόντες.</TextUnit>
    <TextUnit id="2587" loc="5.95">τὸν δ' ὡς οὖν ἐνόησε Λυκάονος ἀγλαὸς υἱὸς</TextUnit>
    <TextUnit id="2588" loc="5.96">θύνοντ' ἂμ πεδίον πρὸ ἕθεν κλονέοντα φάλαγγας,</TextUnit>
    <TextUnit id="2589" loc="5.97">αἶψ' ἐπὶ Τυδεί̈δῃ ἐτιταίνετο καμπύλα τόξα,</TextUnit>
    <TextUnit id="2590" loc="5.98">καὶ βάλ' ἐπαί̈σσοντα τυχὼν κατὰ δεξιὸν ὦμον</TextUnit>
    <TextUnit id="2591" loc="5.99">θώρηκος γύαλον: διὰ δ' ἔπτατο πικρὸς ὀϊστός,</TextUnit>
    <TextUnit id="2592" loc="5.100">ἀντικρὺ δὲ διέσχε, παλάσσετο δ' αἵματι θώρηξ.</TextUnit>
    <TextUnit id="2593" loc="5.101">τῷ δ' ἐπὶ μακρὸν ἄϋσε Λυκάονος ἀγλαὸς υἱός:</TextUnit>
    <TextUnit id="2594" loc="5.102">ὄρνυσθε Τρῶες μεγάθυμοι κέντορες ἵππων:</TextUnit>
    <TextUnit id="2595" loc="5.103">βέβληται γὰρ ἄριστος ̓Αχαιῶν, οὐδέ ἕ φημι</TextUnit>
    <TextUnit id="2596" loc="5.104">δήθ' ἀνσχήσεσθαι κρατερὸν βέλος, εἰ ἐτεόν με</TextUnit>
    <TextUnit id="2597" loc="5.105">ὦρσεν ἄναξ Διὸς υἱὸς ἀπορνύμενον Λυκίηθεν.</TextUnit>
    <TextUnit id="2598" loc="5.106">ὣς ἔφατ' εὐχόμενος: τὸν δ' οὐ βέλος ὠκὺ δάμασσεν,</TextUnit>
    <TextUnit id="2599" loc="5.107">ἀλλ' ἀναχωρήσας πρόσθ' ἵπποιιν καὶ ὄχεσφιν</TextUnit>
    <TextUnit id="2600" loc="5.108">ἔστη, καὶ Σθένελον προσέφη Καπανήϊον υἱόν:</TextUnit>
    <TextUnit id="2601" loc="5.109">ὄρσο πέπον Καπανηϊάδη, καταβήσεο δίφρου,</TextUnit>
    <TextUnit id="2602" loc="5.110">ὄφρά μοι ἐξ ὤμοιο ἐρύσσῃς πικρὸν ὀϊστόν.</TextUnit>
    <TextUnit id="2603" loc="5.111">ὣς ἄρ' ἔφη, Σθένελος δὲ καθ' ἵππων ἆλτο χαμᾶζε,</TextUnit>
    <TextUnit id="2604" loc="5.112">πὰρ δὲ στὰς βέλος ὠκὺ διαμπερὲς ἐξέρυς' ὤμου:</TextUnit>
    <TextUnit id="2605" loc="5.113">αἷμα δ' ἀνηκόντιζε διὰ στρεπτοῖο χιτῶνος.</TextUnit>
    <TextUnit id="2606" loc="5.114">δὴ τότ' ἔπειτ' ἠρᾶτο βοὴν ἀγαθὸς Διομήδης:</TextUnit>
    <TextUnit id="2607" loc="5.115">κλῦθί μευ αἰγιόχοιο Διὸς τέκος ̓Ατρυτώνη,</TextUnit>
    <TextUnit id="2608" loc="5.116">εἴ ποτέ μοι καὶ πατρὶ φίλα φρονέουσα παρέστης</TextUnit>
    <TextUnit id="2609" loc="5.117">δηί̈ῳ ἐν πολέμῳ, νῦν αὖτ' ἐμὲ φῖλαι ̓Αθήνη:</TextUnit>
    <TextUnit id="2610" loc="5.118">δὸς δέ τέ μ' ἄνδρα ἑλεῖν καὶ ἐς ὁρμὴν ἔγχεος ἐλθεῖν</TextUnit>
    <TextUnit id="2611" loc="5.119">ὅς μ' ἔβαλε φθάμενος καὶ ἐπεύχεται, οὐδέ μέ φησι</TextUnit>
    <TextUnit id="2612" loc="5.120">δηρὸν ἔτ' ὄψεσθαι λαμπρὸν φάος ἠελίοιο.</TextUnit>
    <TextUnit id="2613" loc="5.121">ὣς ἔφατ' εὐχόμενος: τοῦ δ' ἔκλυε Παλλὰς ̓Αθήνη,</TextUnit>
    <TextUnit id="2614" loc="5.122">γυῖα δ' ἔθηκεν ἐλαφρά, πόδας καὶ χεῖρας ὕπερθεν:</TextUnit>
    <TextUnit id="2615" loc="5.123">ἀγχοῦ δ' ἱσταμένη ἔπεα πτερόεντα προσηύδα:</TextUnit>
    <TextUnit id="2616" loc="5.124">θαρσῶν νῦν Διόμηδες ἐπὶ Τρώεσσι μάχεσθαι:</TextUnit>
    <TextUnit id="2617" loc="5.125">ἐν γάρ τοι στήθεσσι μένος πατρώϊον ἧκα</TextUnit>
    <TextUnit id="2618" loc="5.126">ἄτρομον, οἷον ἔχεσκε σακέσπαλος ἱππότα Τυδεύς:</TextUnit>
    <TextUnit id="2619" loc="5.127">ἀχλὺν δ' αὖ τοι ἀπ' ὀφθαλμῶν ἕλον ἣ πρὶν ἐπῆεν,</TextUnit>
    <TextUnit id="2620" loc="5.128">ὄφρ' εὖ γιγνώσκῃς ἠμὲν θεὸν ἠδὲ καὶ ἄνδρα.</TextUnit>
    <TextUnit id="2621" loc="5.129">τὼ νῦν αἴ κε θεὸς πειρώμενος ἐνθάδ' ἵκηται</TextUnit>
    <TextUnit id="2622" loc="5.130">μή τι σύ γ' ἀθανάτοισι θεοῖς ἀντικρὺ μάχεσθαι</TextUnit>
    <TextUnit id="2623" loc="5.131">τοῖς ἄλλοις: ἀτὰρ εἴ κε Διὸς θυγάτηρ ̓Αφροδίτη</TextUnit>
    <TextUnit id="2624" loc="5.132">ἔλθῃς' ἐς πόλεμον, τήν γ' οὐτάμεν ὀξέϊ χαλκῷ.</TextUnit>
    <TextUnit id="2625" loc="5.133">ἣ μὲν ἄρ' ὣς εἰποῦς' ἀπέβη γλαυκῶπις ̓Αθήνη,</TextUnit>
    <TextUnit id="2626" loc="5.134">Τυδεί̈δης δ' ἐξαῦτις ἰὼν προμάχοισιν ἐμίχθη</TextUnit>
    <TextUnit id="2627" loc="5.135">καὶ πρίν περ θυμῷ μεμαὼς Τρώεσσι μάχεσθαι:</TextUnit>
    <TextUnit id="2628" loc="5.136">δὴ τότε μιν τρὶς τόσσον ἕλεν μένος ὥς τε λέοντα</TextUnit>
    <TextUnit id="2629" loc="5.137">ὅν ῥά τε ποιμὴν ἀγρῷ ἐπ' εἰροπόκοις ὀί̈εσσι</TextUnit>
    <TextUnit id="2630" loc="5.138">χραύσῃ μέν τ' αὐλῆς ὑπεράλμενον οὐδὲ δαμάσσῃ:</TextUnit>
    <TextUnit id="2631" loc="5.139">τοῦ μέν τε σθένος ὦρσεν, ἔπειτα δέ τ' οὐ προσαμύνει,</TextUnit>
    <TextUnit id="2632" loc="5.140">ἀλλὰ κατὰ σταθμοὺς δύεται, τὰ δ' ἐρῆμα φοβεῖται:</TextUnit>
    <TextUnit id="2633" loc="5.141">αἳ μέν τ' ἀγχιστῖναι ἐπ' ἀλλήλῃσι κέχυνται,</TextUnit>
    <TextUnit id="2634" loc="5.142">αὐτὰρ ὃ ἐμμεμαὼς βαθέης ἐξάλλεται αὐλῆς:</TextUnit>
    <TextUnit id="2635" loc="5.143">ὣς μεμαὼς Τρώεσσι μίγη κρατερὸς Διομήδης.</TextUnit>
    <TextUnit id="2636" loc="5.144">ἔνθ' ἕλεν ̓Αστύνοον καὶ ̔Υπείρονα ποιμένα λαῶν,</TextUnit>
    <TextUnit id="2637" loc="5.145">τὸν μὲν ὑπὲρ μαζοῖο βαλὼν χαλκήρεϊ δουρί,</TextUnit>
    <TextUnit id="2638" loc="5.146">τὸν δ' ἕτερον ξίφεϊ μεγάλῳ κληῖ̈δα παρ' ὦμον</TextUnit>
    <TextUnit id="2639" loc="5.147">πλῆξ', ἀπὸ δ' αὐχένος ὦμον ἐέργαθεν ἠδ' ἀπὸ νώτου.</TextUnit>
    <TextUnit id="2640" loc="5.148">τοὺς μὲν ἔας', ὃ δ' ̓́Αβαντα μετῴχετο καὶ Πολύειδον</TextUnit>
    <TextUnit id="2641" loc="5.149">υἱέας Εὐρυδάμαντος ὀνειροπόλοιο γέροντος:</TextUnit>
    <TextUnit id="2642" loc="5.150">τοῖς οὐκ ἐρχομένοις ὃ γέρων ἐκρίνατ' ὀνείρους,</TextUnit>
    <TextUnit id="2643" loc="5.151">ἀλλά σφεας κρατερὸς Διομήδης ἐξενάριξε:</TextUnit>
    <TextUnit id="2644" loc="5.152">βῆ δὲ μετὰ Ξάνθόν τε Θόωνά τε Φαίνοπος υἷε</TextUnit>
    <TextUnit id="2645" loc="5.153">ἄμφω τηλυγέτω: ὃ δὲ τείρετο γήραϊ λυγρῷ,</TextUnit>
    <TextUnit id="2646" loc="5.154">υἱὸν δ' οὐ τέκετ' ἄλλον ἐπὶ κτεάτεσσι λιπέσθαι.</TextUnit>
    <TextUnit id="2647" loc="5.155">ἔνθ' ὅ γε τοὺς ἐνάριζε, φίλον δ' ἐξαίνυτο θυμὸν</TextUnit>
    <TextUnit id="2648" loc="5.156">ἀμφοτέρω, πατέρι δὲ γόον καὶ κήδεα λυγρὰ</TextUnit>
    <TextUnit id="2649" loc="5.157">λεῖπ', ἐπεὶ οὐ ζώοντε μάχης ἐκνοστήσαντε</TextUnit>
    <TextUnit id="2650" loc="5.158">δέξατο: χηρωσταὶ δὲ διὰ κτῆσιν δατέοντο.</TextUnit>
    <TextUnit id="2651" loc="5.159">ἔνθ' υἷας Πριάμοιο δύω λάβε Δαρδανίδαο</TextUnit>
    <TextUnit id="2652" loc="5.160">εἰν ἑνὶ δίφρῳ ἐόντας ̓Εχέμμονά τε Χρομίον τε.</TextUnit>
    <TextUnit id="2653" loc="5.161">ὡς δὲ λέων ἐν βουσὶ θορὼν ἐξ αὐχένα ἄξῃ</TextUnit>
    <TextUnit id="2654" loc="5.162">πόρτιος ἠὲ βοὸς ξύλοχον κάτα βοσκομενάων,</TextUnit>
    <TextUnit id="2655" loc="5.163">ὣς τοὺς ἀμφοτέρους ἐξ ἵππων Τυδέος υἱὸς</TextUnit>
    <TextUnit id="2656" loc="5.164">βῆσε κακῶς ἀέκοντας, ἔπειτα δὲ τεύχε' ἐσύλα:</TextUnit>
    <TextUnit id="2657" loc="5.165">ἵππους δ' οἷς ἑτάροισι δίδου μετὰ νῆας ἐλαύνειν.</TextUnit>
    <TextUnit id="2658" loc="5.166">τὸν δ' ἴδεν Αἰνείας ἀλαπάζοντα στίχας ἀνδρῶν,</TextUnit>
    <TextUnit id="2659" loc="5.167">βῆ δ' ἴμεν ἄν τε μάχην καὶ ἀνὰ κλόνον ἐγχειάων</TextUnit>
    <TextUnit id="2660" loc="5.168">Πάνδαρον ἀντίθεον διζήμενος εἴ που ἐφεύροι:</TextUnit>
    <TextUnit id="2661" loc="5.169">εὗρε Λυκάονος υἱὸν ἀμύμονά τε κρατερόν τε,</TextUnit>
    <TextUnit id="2662" loc="5.170">στῆ δὲ πρόσθ' αὐτοῖο ἔπος τέ μιν ἀντίον ηὔδα:</TextUnit>
    <TextUnit id="2663" loc="5.171">Πάνδαρε ποῦ τοι τόξον ἰδὲ πτερόεντες ὀϊστοὶ</TextUnit>
    <TextUnit id="2664" loc="5.172">καὶ κλέος; ᾧ οὔ τίς τοι ἐρίζεται ἐνθάδε γ' ἀνήρ,</TextUnit>
    <TextUnit id="2665" loc="5.173">οὐδέ τις ἐν Λυκίῃ σέο γ' εὔχεται εἶναι ἀμείνων.</TextUnit>
    <TextUnit id="2666" loc="5.174">ἀλλ' ἄγε τῷδ' ἔφες ἀνδρὶ βέλος Διὶ χεῖρας ἀνασχὼν</TextUnit>
    <TextUnit id="2667" loc="5.175">ὅς τις ὅδε κρατέει καὶ δὴ κακὰ πολλὰ ἔοργε</TextUnit>
    <TextUnit id="2668" loc="5.176">Τρῶας, ἐπεὶ πολλῶν τε καὶ ἐσθλῶν γούνατ' ἔλυσεν:</TextUnit>
    <TextUnit id="2669" loc="5.177">εἰ μή τις θεός ἐστι κοτεσσάμενος Τρώεσσιν</TextUnit>
    <TextUnit id="2670" loc="5.178">ἱρῶν μηνίσας: χαλεπὴ δὲ θεοῦ ἔπι μῆνις.</TextUnit>
    <TextUnit id="2671" loc="5.179">τὸν δ' αὖτε προσέειπε Λυκάονος ἀγλαὸς υἱός:</TextUnit>
    <TextUnit id="2672" loc="5.180">Αἰνεία Τρώων βουληφόρε χαλκοχιτώνων</TextUnit>
    <TextUnit id="2673" loc="5.181">Τυδεί̈δῃ μιν ἔγωγε δαί̈φρονι πάντα ἐί̈σκω,</TextUnit>
    <TextUnit id="2674" loc="5.182">ἀσπίδι γιγνώσκων αὐλώπιδί τε τρυφαλείῃ,</TextUnit>
    <TextUnit id="2675" loc="5.183">ἵππους τ' εἰσορόων: σάφα δ' οὐκ οἶδ' εἰ θεός ἐστιν.</TextUnit>
    <TextUnit id="2676" loc="5.184">εἰ δ' ὅ γ' ἀνὴρ ὅν φημι δαί̈φρων Τυδέος υἱὸς</TextUnit>
    <TextUnit id="2677" loc="5.185">οὐχ ὅ γ' ἄνευθε θεοῦ τάδε μαίνεται, ἀλλά τις ἄγχι</TextUnit>
    <TextUnit id="2678" loc="5.186">ἕστηκ' ἀθανάτων νεφέλῃ εἰλυμένος ὤμους,</TextUnit>
    <TextUnit id="2679" loc="5.187">ὃς τούτου βέλος ὠκὺ κιχήμενον ἔτραπεν ἄλλῃ.</TextUnit>
    <TextUnit id="2680" loc="5.188">ἤδη γάρ οἱ ἐφῆκα βέλος, καί μιν βάλον ὦμον</TextUnit>
    <TextUnit id="2681" loc="5.189">δεξιὸν ἀντικρὺ διὰ θώρηκος γυάλοιο:</TextUnit>
    <TextUnit id="2682" loc="5.190">καί μιν ἔγωγ' ἐφάμην ̓Αϊδωνῆϊ προϊάψειν,</TextUnit>
    <TextUnit id="2683" loc="5.191">ἔμπης δ' οὐκ ἐδάμασσα: θεός νύ τίς ἐστι κοτήεις.</TextUnit>
    <TextUnit id="2684" loc="5.192">ἵπποι δ' οὐ παρέασι καὶ ἅρματα τῶν κ' ἐπιβαίην:</TextUnit>
    <TextUnit id="2685" loc="5.193">ἀλλά που ἐν μεγάροισι Λυκάονος ἕνδεκα δίφροι</TextUnit>
    <TextUnit id="2686" loc="5.194">καλοὶ πρωτοπαγεῖς νεοτευχέες: ἀμφὶ δὲ πέπλοι</TextUnit>
    <TextUnit id="2687" loc="5.195">πέπτανται: παρὰ δέ σφιν ἑκάστῳ δίζυγες ἵπποι</TextUnit>
    <TextUnit id="2688" loc="5.196">ἑστᾶσι κρῖ λευκὸν ἐρεπτόμενοι καὶ ὀλύρας.</TextUnit>
    <TextUnit id="2689" loc="5.197">ἦ μέν μοι μάλα πολλὰ γέρων αἰχμητὰ Λυκάων</TextUnit>
    <TextUnit id="2690" loc="5.198">ἐρχομένῳ ἐπέτελλε δόμοις ἔνι ποιητοῖσιν:</TextUnit>
    <TextUnit id="2691" loc="5.199">ἵπποισίν μ' ἐκέλευε καὶ ἅρμασιν ἐμβεβαῶτα</TextUnit>
    <TextUnit id="2692" loc="5.200">ἀρχεύειν Τρώεσσι κατὰ κρατερὰς ὑσμίνας:</TextUnit>
    <TextUnit id="2693" loc="5.201">ἀλλ' ἐγὼ οὐ πιθόμην: ἦ τ' ἂν πολὺ κέρδιον ἦεν:</TextUnit>
    <TextUnit id="2694" loc="5.202">ἵππων φειδόμενος, μή μοι δευοίατο φορβῆς</TextUnit>
    <TextUnit id="2695" loc="5.203">ἀνδρῶν εἰλομένων εἰωθότες ἔδμεναι ἄδην.</TextUnit>
    <TextUnit id="2696" loc="5.204">ὣς λίπον, αὐτὰρ πεζὸς ἐς ̓́Ιλιον εἰλήλουθα</TextUnit>
    <TextUnit id="2697" loc="5.205">τόξοισιν πίσυνος: τὰ δέ μ' οὐκ ἄρ' ἔμελλον ὀνήσειν.</TextUnit>
    <TextUnit id="2698" loc="5.206">ἤδη γὰρ δοιοῖσιν ἀριστήεσσιν ἐφῆκα</TextUnit>
    <TextUnit id="2699" loc="5.207">Τυδεί̈δῃ τε καὶ ̓Ατρεί̈δῃ, ἐκ δ' ἀμφοτέροιιν</TextUnit>
    <TextUnit id="2700" loc="5.208">ἀτρεκὲς αἷμ' ἔσσευα βαλών, ἤγειρα δὲ μᾶλλον.</TextUnit>
    <TextUnit id="2701" loc="5.209">τώ ῥα κακῇ αἴσῃ ἀπὸ πασσάλου ἀγκύλα τόξα</TextUnit>
    <TextUnit id="2702" loc="5.210">ἤματι τῷ ἑλόμην ὅτε ̓́Ιλιον εἰς ἐρατεινὴν</TextUnit>
    <TextUnit id="2703" loc="5.211">ἡγεόμην Τρώεσσι φέρων χάριν ̔́Εκτορι δίῳ.</TextUnit>
    <TextUnit id="2704" loc="5.212">εἰ δέ κε νοστήσω καὶ ἐσόψομαι ὀφθαλμοῖσι</TextUnit>
    <TextUnit id="2705" loc="5.213">πατρίδ' ἐμὴν ἄλοχόν τε καὶ ὑψερεφὲς μέγα δῶμα,</TextUnit>
    <TextUnit id="2706" loc="5.214">αὐτίκ' ἔπειτ' ἀπ' ἐμεῖο κάρη τάμοι ἀλλότριος φὼς</TextUnit>
    <TextUnit id="2707" loc="5.215">εἰ μὴ ἐγὼ τάδε τόξα φαεινῷ ἐν πυρὶ θείην</TextUnit>
    <TextUnit id="2708" loc="5.216">χερσὶ διακλάσσας: ἀνεμώλια γάρ μοι ὀπηδεῖ.</TextUnit>
    <TextUnit id="2709" loc="5.217">τὸν δ' αὖτ' Αἰνείας Τρώων ἀγὸς ἀντίον ηὔδα:</TextUnit>
    <TextUnit id="2710" loc="5.218">μὴ δ' οὕτως ἀγόρευε: πάρος δ' οὐκ ἔσσεται ἄλλως,</TextUnit>
    <TextUnit id="2711" loc="5.219">πρίν γ' ἐπὶ νὼ τῷδ' ἀνδρὶ σὺν ἵπποισιν καὶ ὄχεσφιν</TextUnit>
    <TextUnit id="2712" loc="5.220">ἀντιβίην ἐλθόντε σὺν ἔντεσι πειρηθῆναι.</TextUnit>
    <TextUnit id="2713" loc="5.221">ἀλλ' ἄγ' ἐμῶν ὀχέων ἐπιβήσεο, ὄφρα ἴδηαι</TextUnit>
    <TextUnit id="2714" loc="5.222">οἷοι Τρώϊοι ἵπποι ἐπιστάμενοι πεδίοιο</TextUnit>
    <TextUnit id="2715" loc="5.223">κραιπνὰ μάλ' ἔνθα καὶ ἔνθα διωκέμεν ἠδὲ φέβεσθαι:</TextUnit>
    <TextUnit id="2716" loc="5.224">τὼ καὶ νῶϊ πόλιν δὲ σαώσετον, εἴ περ ἂν αὖτε</TextUnit>
    <TextUnit id="2717" loc="5.225">Ζεὺς ἐπὶ Τυδεί̈δῃ Διομήδεϊ κῦδος ὀρέξῃ.</TextUnit>
    <TextUnit id="2718" loc="5.226">ἀλλ' ἄγε νῦν μάστιγα καὶ ἡνία σιγαλόεντα</TextUnit>
    <TextUnit id="2719" loc="5.227">δέξαι, ἐγὼ δ' ἵππων ἀποβήσομαι ὄφρα μάχωμαι:</TextUnit>
    <TextUnit id="2720" loc="5.228">ἠὲ σὺ τόνδε δέδεξο, μελήσουσιν δ' ἐμοὶ ἵπποι.</TextUnit>
    <TextUnit id="2721" loc="5.229">τὸν δ' αὖτε προσέειπε Λυκάονος ἀγλαὸς υἱός:</TextUnit>
    <TextUnit id="2722" loc="5.230">Αἰνεία σὺ μὲν αὐτὸς ἔχ' ἡνία καὶ τεὼ ἵππω:</TextUnit>
    <TextUnit id="2723" loc="5.231">μᾶλλον ὑφ' ἡνιόχῳ εἰωθότι καμπύλον ἅρμα</TextUnit>
    <TextUnit id="2724" loc="5.232">οἴσετον, εἴ περ ἂν αὖτε φεβώμεθα Τυδέος υἱόν:</TextUnit>
    <TextUnit id="2725" loc="5.233">μὴ τὼ μὲν δείσαντε ματήσετον, οὐδ' ἐθέλητον</TextUnit>
    <TextUnit id="2726" loc="5.234">ἐκφερέμεν πολέμοιο τεὸν φθόγγον ποθέοντε,</TextUnit>
    <TextUnit id="2727" loc="5.235">νῶϊ δ' ἐπαί̈ξας μεγαθύμου Τυδέος υἱὸς</TextUnit>
    <TextUnit id="2728" loc="5.236">αὐτώ τε κτείνῃ καὶ ἐλάσσῃ μώνυχας ἵππους.</TextUnit>
    <TextUnit id="2729" loc="5.237">ἀλλὰ σύ γ' αὐτὸς ἔλαυνε τέ' ἅρματα καὶ τεὼ ἵππω,</TextUnit>
    <TextUnit id="2730" loc="5.238">τὸν δὲ δ' ἐγὼν ἐπιόντα δεδέξομαι ὀξέϊ δουρί.</TextUnit>
    <TextUnit id="2731" loc="5.239">ὣς ἄρα φωνήσαντες ἐς ἅρματα ποικίλα βάντες</TextUnit>
    <TextUnit id="2732" loc="5.240">ἐμμεμαῶτ' ἐπὶ Τυδεί̈δῃ ἔχον ὠκέας ἵππους.</TextUnit>
    <TextUnit id="2733" loc="5.241">τοὺς δὲ ἴδε Σθένελος Καπανήϊος ἀγλαὸς υἱός,</TextUnit>
    <TextUnit id="2734" loc="5.242">αἶψα δὲ Τυδεί̈δην ἔπεα πτερόεντα προσηύδα:</TextUnit>
    <TextUnit id="2735" loc="5.243">Τυδεί̈δη Διόμηδες ἐμῷ κεχαρισμένε θυμῷ,</TextUnit>
    <TextUnit id="2736" loc="5.244">ἄνδρ' ὁρόω κρατερὼ ἐπὶ σοὶ μεμαῶτε μάχεσθαι</TextUnit>
    <TextUnit id="2737" loc="5.245">ἶν' ἀπέλεθρον ἔχοντας: ὃ μὲν τόξων ἐὺ̈ εἰδὼς</TextUnit>
    <TextUnit id="2738" loc="5.246">Πάνδαρος, υἱὸς δ' αὖτε Λυκάονος εὔχεται εἶναι:</TextUnit>
    <TextUnit id="2739" loc="5.247">Αἰνείας δ' υἱὸς μὲν ἀμύμονος ̓Αγχίσαο</TextUnit>
    <TextUnit id="2740" loc="5.248">εὔχεται ἐκγεγάμεν, μήτηρ δέ οἵ ἐστ' ̓Αφροδίτη.</TextUnit>
    <TextUnit id="2741" loc="5.249">ἀλλ' ἄγε δὴ χαζώμεθ' ἐφ' ἵππων, μηδέ μοι οὕτω</TextUnit>
    <TextUnit id="2742" loc="5.250">θῦνε διὰ προμάχων, μή πως φίλον ἦτορ ὀλέσσῃς.</TextUnit>
    <TextUnit id="2743" loc="5.251">τὸν δ' ἄρ' ὑπόδρα ἰδὼν προσέφη κρατερὸς Διομήδης:</TextUnit>
    <TextUnit id="2744" loc="5.252">μή τι φόβον δ' ἀγόρευ', ἐπεὶ οὐδὲ σὲ πεισέμεν οἴω.</TextUnit>
    <TextUnit id="2745" loc="5.253">οὐ γάρ μοι γενναῖον ἀλυσκάζοντι μάχεσθαι</TextUnit>
    <TextUnit id="2746" loc="5.254">οὐδὲ καταπτώσσειν: ἔτι μοι μένος ἔμπεδόν ἐστιν:</TextUnit>
    <TextUnit id="2747" loc="5.255">ὀκνείω δ' ἵππων ἐπιβαινέμεν, ἀλλὰ καὶ αὔτως</TextUnit>
    <TextUnit id="2748" loc="5.256">ἀντίον εἶμ' αὐτῶν: τρεῖν μ' οὐκ ἐᾷ Παλλὰς ̓Αθήνη.</TextUnit>
    <TextUnit id="2749" loc="5.257">τούτω δ' οὐ πάλιν αὖτις ἀποίσετον ὠκέες ἵπποι</TextUnit>
    <TextUnit id="2750" loc="5.258">ἄμφω ἀφ' ἡμείων, εἴ γ' οὖν ἕτερός γε φύγῃσιν.</TextUnit>
    <TextUnit id="2751" loc="5.259">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</TextUnit>
    <TextUnit id="2752" loc="5.260">αἴ κέν μοι πολύβουλος ̓Αθήνη κῦδος ὀρέξῃ</TextUnit>
    <TextUnit id="2753" loc="5.261">ἀμφοτέρω κτεῖναι, σὺ δὲ τούσδε μὲν ὠκέας ἵππους</TextUnit>
    <TextUnit id="2754" loc="5.262">αὐτοῦ ἐρυκακέειν ἐξ ἄντυγος ἡνία τείνας,</TextUnit>
    <TextUnit id="2755" loc="5.263">Αἰνείαο δ' ἐπαί̈ξαι μεμνημένος ἵππων,</TextUnit>
    <TextUnit id="2756" loc="5.264">ἐκ δ' ἐλάσαι Τρώων μετ' ἐϋκνήμιδας ̓Αχαιούς.</TextUnit>
    <TextUnit id="2757" loc="5.265">τῆς γάρ τοι γενεῆς ἧς Τρωί̈ περ εὐρύοπα Ζεὺς</TextUnit>
    <TextUnit id="2758" loc="5.266">δῶχ' υἷος ποινὴν Γανυμήδεος, οὕνεκ' ἄριστοι</TextUnit>
    <TextUnit id="2759" loc="5.267">ἵππων ὅσσοι ἔασιν ὑπ' ἠῶ τ' ἠέλιόν τε,</TextUnit>
    <TextUnit id="2760" loc="5.268">τῆς γενεῆς ἔκλεψεν ἄναξ ἀνδρῶν ̓Αγχίσης</TextUnit>
    <TextUnit id="2761" loc="5.269">λάθρῃ Λαομέδοντος ὑποσχὼν θήλεας ἵππους:</TextUnit>
    <TextUnit id="2762" loc="5.270">τῶν οἱ ἓξ ἐγένοντο ἐνὶ μεγάροισι γενέθλη.</TextUnit>
    <TextUnit id="2763" loc="5.271">τοὺς μὲν τέσσαρας αὐτὸς ἔχων ἀτίταλλ' ἐπὶ φάτνῃ,</TextUnit>
    <TextUnit id="2764" loc="5.272">τὼ δὲ δύ' Αἰνείᾳ δῶκεν μήστωρε φόβοιο.</TextUnit>
    <TextUnit id="2765" loc="5.273">εἰ τούτω κε λάβοιμεν, ἀροίμεθά κε κλέος ἐσθλόν.</TextUnit>
    <TextUnit id="2766" loc="5.274">ὣς οἳ μὲν τοιαῦτα πρὸς ἀλλήλους ἀγόρευον,</TextUnit>
    <TextUnit id="2767" loc="5.275">τὼ δὲ τάχ' ἐγγύθεν ἦλθον ἐλαύνοντ' ὠκέας ἵππους.</TextUnit>
    <TextUnit id="2768" loc="5.276">τὸν πρότερος προσέειπε Λυκάονος ἀγλαὸς υἱός:</TextUnit>
    <TextUnit id="2769" loc="5.277">καρτερόθυμε δαί̈φρον ἀγαυοῦ Τυδέος υἱὲ</TextUnit>
    <TextUnit id="2770" loc="5.278">ἦ μάλα ς' οὐ βέλος ὠκὺ δαμάσσατο πικρὸς ὀϊστός:</TextUnit>
    <TextUnit id="2771" loc="5.279">νῦν αὖτ' ἐγχείῃ πειρήσομαι αἴ κε τύχωμι.</TextUnit>
    <TextUnit id="2772" loc="5.280">ἦ ῥα καὶ ἀμπεπαλὼν προί̈ει δολιχόσκιον ἔγχος</TextUnit>
    <TextUnit id="2773" loc="5.281">καὶ βάλε Τυδεί̈δαο κατ' ἀσπίδα: τῆς δὲ διὰ πρὸ</TextUnit>
    <TextUnit id="2774" loc="5.282">αἰχμὴ χαλκείη πταμένη θώρηκι πελάσθη:</TextUnit>
    <TextUnit id="2775" loc="5.283">τῷ δ' ἐπὶ μακρὸν ἄϋσε Λυκάονος ἀγλαὸς υἱός:</TextUnit>
    <TextUnit id="2776" loc="5.284">βέβληαι κενεῶνα διαμπερές, οὐδέ ς' ὀί̈ω</TextUnit>
    <TextUnit id="2777" loc="5.285">δηρὸν ἔτ' ἀνσχήσεσθαι: ἐμοὶ δὲ μέγ' εὖχος ἔδωκας.</TextUnit>
    <TextUnit id="2778" loc="5.286">τὸν δ' οὐ ταρβήσας προσέφη κρατερὸς Διομήδης:</TextUnit>
    <TextUnit id="2779" loc="5.287">ἤμβροτες οὐδ' ἔτυχες: ἀτὰρ οὐ μὲν σφῶί̈ γ' ὀί̈ω</TextUnit>
    <TextUnit id="2780" loc="5.288">πρίν γ' ἀποπαύσεσθαι πρίν γ' ἢ ἕτερόν γε πεσόντα</TextUnit>
    <TextUnit id="2781" loc="5.289">αἵματος ἆσαι ̓́Αρηα, ταλαύρινον πολεμιστήν.</TextUnit>
    <TextUnit id="2782" loc="5.290">ὣς φάμενος προέηκε: βέλος δ' ἴθυνεν ̓Αθήνη</TextUnit>
    <TextUnit id="2783" loc="5.291">ῥῖνα παρ' ὀφθαλμόν, λευκοὺς δ' ἐπέρησεν ὀδόντας.</TextUnit>
    <TextUnit id="2784" loc="5.292">τοῦ δ' ἀπὸ μὲν γλῶσσαν πρυμνὴν τάμε χαλκὸς ἀτειρής,</TextUnit>
    <TextUnit id="2785" loc="5.293">αἰχμὴ δ' ἐξελύθη παρὰ νείατον ἀνθερεῶνα:</TextUnit>
    <TextUnit id="2786" loc="5.294">ἤριπε δ' ἐξ ὀχέων, ἀράβησε δὲ τεύχε' ἐπ' αὐτῷ</TextUnit>
    <TextUnit id="2787" loc="5.295">αἰόλα παμφανόωντα, παρέτρεσσαν δέ οἱ ἵπποι</TextUnit>
    <TextUnit id="2788" loc="5.296">ὠκύποδες: τοῦ δ' αὖθι λύθη ψυχή τε μένος τε.</TextUnit>
    <TextUnit id="2789" loc="5.297">Αἰνείας δ' ἀπόρουσε σὺν ἀσπίδι δουρί τε μακρῷ</TextUnit>
    <TextUnit id="2790" loc="5.298">δείσας μή πώς οἱ ἐρυσαίατο νεκρὸν ̓Αχαιοί.</TextUnit>
    <TextUnit id="2791" loc="5.299">ἀμφὶ δ' ἄρ' αὐτῷ βαῖνε λέων ὣς ἀλκὶ πεποιθώς,</TextUnit>
    <TextUnit id="2792" loc="5.300">πρόσθε δέ οἱ δόρυ τ' ἔσχε καὶ ἀσπίδα πάντος' ἐί̈σην,</TextUnit>
    <TextUnit id="2793" loc="5.301">τὸν κτάμεναι μεμαὼς ὅς τις τοῦ γ' ἀντίος ἔλθοι</TextUnit>
    <TextUnit id="2794" loc="5.302">σμερδαλέα ἰάχων: ὃ δὲ χερμάδιον λάβε χειρὶ</TextUnit>
    <TextUnit id="2795" loc="5.303">Τυδεί̈δης μέγα ἔργον ὃ οὐ δύο γ' ἄνδρε φέροιεν,</TextUnit>
    <TextUnit id="2796" loc="5.304">οἷοι νῦν βροτοί εἰς': ὃ δέ μιν ῥέα πάλλε καὶ οἶος.</TextUnit>
    <TextUnit id="2797" loc="5.305">τῷ βάλεν Αἰνείαο κατ' ἰσχίον ἔνθά τε μηρὸς</TextUnit>
    <TextUnit id="2798" loc="5.306">ἰσχίῳ ἐνστρέφεται, κοτύλην δέ τέ μιν καλέουσι:</TextUnit>
    <TextUnit id="2799" loc="5.307">θλάσσε δέ οἱ κοτύλην, πρὸς δ' ἄμφω ῥῆξε τένοντε:</TextUnit>
    <TextUnit id="2800" loc="5.308">ὦσε δ' ἀπὸ ῥινὸν τρηχὺς λίθος: αὐτὰρ ὅ γ' ἥρως</TextUnit>
    <TextUnit id="2801" loc="5.309">ἔστη γνὺξ ἐριπὼν καὶ ἐρείσατο χειρὶ παχείῃ</TextUnit>
    <TextUnit id="2802" loc="5.310">γαίης: ἀμφὶ δὲ ὄσσε κελαινὴ νὺξ ἐκάλυψε.</TextUnit>
    <TextUnit id="2803" loc="5.311">καί νύ κεν ἔνθ' ἀπόλοιτο ἄναξ ἀνδρῶν Αἰνείας,</TextUnit>
    <TextUnit id="2804" loc="5.312">εἰ μὴ ἄρ' ὀξὺ νόησε Διὸς θυγάτηρ ̓Αφροδίτη</TextUnit>
    <TextUnit id="2805" loc="5.313">μήτηρ, ἥ μιν ὑπ' ̓Αγχίσῃ τέκε βουκολέοντι:</TextUnit>
    <TextUnit id="2806" loc="5.314">ἀμφὶ δ' ἑὸν φίλον υἱὸν ἐχεύατο πήχεε λευκώ,</TextUnit>
    <TextUnit id="2807" loc="5.315">πρόσθε δέ οἱ πέπλοιο φαεινοῦ πτύγμα κάλυψεν</TextUnit>
    <TextUnit id="2808" loc="5.316">ἕρκος ἔμεν βελέων, μή τις Δαναῶν ταχυπώλων</TextUnit>
    <TextUnit id="2809" loc="5.317">χαλκὸν ἐνὶ στήθεσσι βαλὼν ἐκ θυμὸν ἕλοιτο.</TextUnit>
    <TextUnit id="2810" loc="5.318">ἣ μὲν ἑὸν φίλον υἱὸν ὑπεξέφερεν πολέμοιο:</TextUnit>
    <TextUnit id="2811" loc="5.319">οὐδ' υἱὸς Καπανῆος ἐλήθετο συνθεσιάων</TextUnit>
    <TextUnit id="2812" loc="5.320">τάων ἃς ἐπέτελλε βοὴν ἀγαθὸς Διομήδης,</TextUnit>
    <TextUnit id="2813" loc="5.321">ἀλλ' ὅ γε τοὺς μὲν ἑοὺς ἠρύκακε μώνυχας ἵππους</TextUnit>
    <TextUnit id="2814" loc="5.322">νόσφιν ἀπὸ φλοίσβου ἐξ ἄντυγος ἡνία τείνας,</TextUnit>
    <TextUnit id="2815" loc="5.323">Αἰνείαο δ' ἐπαί̈ξας καλλίτριχας ἵππους</TextUnit>
    <TextUnit id="2816" loc="5.324">ἐξέλασε Τρώων μετ' ἐϋκνήμιδας ̓Αχαιούς.</TextUnit>
    <TextUnit id="2817" loc="5.325">δῶκε δὲ Δηϊπύλῳ ἑτάρῳ φίλῳ, ὃν περὶ πάσης</TextUnit>
    <TextUnit id="2818" loc="5.326">τῖεν ὁμηλικίης ὅτι οἱ φρεσὶν ἄρτια ᾔδη,</TextUnit>
    <TextUnit id="2819" loc="5.327">νηυσὶν ἔπι γλαφυρῇσιν ἐλαυνέμεν: αὐτὰρ ὅ γ' ἥρως</TextUnit>
    <TextUnit id="2820" loc="5.328">ὧν ἵππων ἐπιβὰς ἔλαβ' ἡνία σιγαλόεντα,</TextUnit>
    <TextUnit id="2821" loc="5.329">αἶψα δὲ Τυδεί̈δην μέθεπε κρατερώνυχας ἵππους</TextUnit>
    <TextUnit id="2822" loc="5.330">ἐμμεμαώς: ὃ δὲ Κύπριν ἐπῴχετο νηλέϊ χαλκῷ</TextUnit>
    <TextUnit id="2823" loc="5.331">γιγνώσκων ὅ τ' ἄναλκις ἔην θεός, οὐδὲ θεάων</TextUnit>
    <TextUnit id="2824" loc="5.332">τάων αἵ τ' ἀνδρῶν πόλεμον κάτα κοιρανέουσιν,</TextUnit>
    <TextUnit id="2825" loc="5.333">οὔτ' ἄρ' ̓Αθηναίη οὔτε πτολίπορθος ̓Ενυώ.</TextUnit>
    <TextUnit id="2826" loc="5.334">ἀλλ' ὅτε δή ῥ' ἐκίχανε πολὺν καθ' ὅμιλον ὀπάζων,</TextUnit>
    <TextUnit id="2827" loc="5.335">ἔνθ' ἐπορεξάμενος μεγαθύμου Τυδέος υἱὸς</TextUnit>
    <TextUnit id="2828" loc="5.336">ἄκρην οὔτασε χεῖρα μετάλμενος ὀξέϊ δουρὶ</TextUnit>
    <TextUnit id="2829" loc="5.337">ἀβληχρήν: εἶθαρ δὲ δόρυ χροὸς ἀντετόρησεν</TextUnit>
    <TextUnit id="2830" loc="5.338">ἀμβροσίου διὰ πέπλου, ὅν οἱ Χάριτες κάμον αὐταί,</TextUnit>
    <TextUnit id="2831" loc="5.339">πρυμνὸν ὕπερ θέναρος: ῥέε δ' ἄμβροτον αἷμα θεοῖο</TextUnit>
    <TextUnit id="2832" loc="5.340">ἰχώρ, οἷός πέρ τε ῥέει μακάρεσσι θεοῖσιν:</TextUnit>
    <TextUnit id="2833" loc="5.341">οὐ γὰρ σῖτον ἔδους', οὐ πίνους' αἴθοπα οἶνον,</TextUnit>
    <TextUnit id="2834" loc="5.342">τοὔνεκ' ἀναίμονές εἰσι καὶ ἀθάνατοι καλέονται.</TextUnit>
    <TextUnit id="2835" loc="5.343">ἣ δὲ μέγα ἰάχουσα ἀπὸ ἕο κάββαλεν υἱόν:</TextUnit>
    <TextUnit id="2836" loc="5.344">καὶ τὸν μὲν μετὰ χερσὶν ἐρύσατο Φοῖβος ̓Απόλλων</TextUnit>
    <TextUnit id="2837" loc="5.345">κυανέῃ νεφέλῃ, μή τις Δαναῶν ταχυπώλων</TextUnit>
    <TextUnit id="2838" loc="5.346">χαλκὸν ἐνὶ στήθεσσι βαλὼν ἐκ θυμὸν ἕλοιτο:</TextUnit>
    <TextUnit id="2839" loc="5.347">τῇ δ' ἐπὶ μακρὸν ἄϋσε βοὴν ἀγαθὸς Διομήδης:</TextUnit>
    <TextUnit id="2840" loc="5.348">εἶκε Διὸς θύγατερ πολέμου καὶ δηϊοτῆτος:</TextUnit>
    <TextUnit id="2841" loc="5.349">ἦ οὐχ ἅλις ὅττι γυναῖκας ἀνάλκιδας ἠπεροπεύεις;</TextUnit>
    <TextUnit id="2842" loc="5.350">εἰ δὲ σύ γ' ἐς πόλεμον πωλήσεαι, ἦ τέ ς' ὀί̈ω</TextUnit>
    <TextUnit id="2843" loc="5.351">ῥιγήσειν πόλεμόν γε καὶ εἴ χ' ἑτέρωθι πύθηαι.</TextUnit>
    <TextUnit id="2844" loc="5.352">ὣς ἔφαθ', ἣ δ' ἀλύους' ἀπεβήσετο, τείρετο δ' αἰνῶς:</TextUnit>
    <TextUnit id="2845" loc="5.353">τὴν μὲν ἄρ' ̓͂Ιρις ἑλοῦσα ποδήνεμος ἔξαγ' ὁμίλου</TextUnit>
    <TextUnit id="2846" loc="5.354">ἀχθομένην ὀδύνῃσι, μελαίνετο δὲ χρόα καλόν.</TextUnit>
    <TextUnit id="2847" loc="5.355">εὗρεν ἔπειτα μάχης ἐπ' ἀριστερὰ θοῦρον ̓́Αρηα</TextUnit>
    <TextUnit id="2848" loc="5.356">ἥμενον: ἠέρι δ' ἔγχος ἐκέκλιτο καὶ ταχέ' ἵππω:</TextUnit>
    <TextUnit id="2849" loc="5.357">ἣ δὲ γνὺξ ἐριποῦσα κασιγνήτοιο φίλοιο</TextUnit>
    <TextUnit id="2850" loc="5.358">πολλὰ λισσομένη χρυσάμπυκας ᾔτεεν ἵππους:</TextUnit>
    <TextUnit id="2851" loc="5.359">φίλε κασίγνητε κόμισαί τέ με δός τέ μοι ἵππους,</TextUnit>
    <TextUnit id="2852" loc="5.360">ὄφρ' ἐς ̓́Ολυμπον ἵκωμαι ἵν' ἀθανάτων ἕδος ἐστί.</TextUnit>
    <TextUnit id="2853" loc="5.361">λίην ἄχθομαι ἕλκος ὅ με βροτὸς οὔτασεν ἀνὴρ</TextUnit>
    <TextUnit id="2854" loc="5.362">Τυδεί̈δης, ὃς νῦν γε καὶ ἂν Διὶ πατρὶ μάχοιτο.</TextUnit>
    <TextUnit id="2855" loc="5.363">ὣς φάτο, τῇ δ' ἄρ' ̓́Αρης δῶκε χρυσάμπυκας ἵππους:</TextUnit>
    <TextUnit id="2856" loc="5.364">ἣ δ' ἐς δίφρον ἔβαινεν ἀκηχεμένη φίλον ἦτορ,</TextUnit>
    <TextUnit id="2857" loc="5.365">πὰρ δέ οἱ ̓͂Ιρις ἔβαινε καὶ ἡνία λάζετο χερσί,</TextUnit>
    <TextUnit id="2858" loc="5.366">μάστιξεν δ' ἐλάαν, τὼ δ' οὐκ ἀέκοντε πετέσθην.</TextUnit>
    <TextUnit id="2859" loc="5.367">αἶψα δ' ἔπειθ' ἵκοντο θεῶν ἕδος αἰπὺν ̓́Ολυμπον:</TextUnit>
    <TextUnit id="2860" loc="5.368">ἔνθ' ἵππους ἔστησε ποδήνεμος ὠκέα ̓͂Ιρις</TextUnit>
    <TextUnit id="2861" loc="5.369">λύσας' ἐξ ὀχέων, παρὰ δ' ἀμβρόσιον βάλεν εἶδαρ:</TextUnit>
    <TextUnit id="2862" loc="5.370">ἣ δ' ἐν γούνασι πῖπτε Διώνης δῖ' ̓Αφροδίτη</TextUnit>
    <TextUnit id="2863" loc="5.371">μητρὸς ἑῆς: ἣ δ' ἀγκὰς ἐλάζετο θυγατέρα ἥν,</TextUnit>
    <TextUnit id="2864" loc="5.372">χειρί τέ μιν κατέρεξεν ἔπος τ' ἔφατ' ἐκ τ' ὀνόμαζε:</TextUnit>
    <TextUnit id="2865" loc="5.373">τίς νύ σε τοιάδ' ἔρεξε φίλον τέκος Οὐρανιώνων</TextUnit>
    <TextUnit id="2866" loc="5.374">μαψιδίως, ὡς εἴ τι κακὸν ῥέζουσαν ἐνωπῇ;</TextUnit>
    <TextUnit id="2867" loc="5.375">τὴν δ' ἠμείβετ' ἔπειτα φιλομμειδὴς ̓Αφροδίτη:</TextUnit>
    <TextUnit id="2868" loc="5.376">οὖτά με Τυδέος υἱὸς ὑπέρθυμος Διομήδης,</TextUnit>
    <TextUnit id="2869" loc="5.377">οὕνεκ' ἐγὼ φίλον υἱὸν ὑπεξέφερον πολέμοιο</TextUnit>
    <TextUnit id="2870" loc="5.378">Αἰνείαν, ὃς ἐμοὶ πάντων πολὺ φίλτατός ἐστιν.</TextUnit>
    <TextUnit id="2871" loc="5.379">οὐ γὰρ ἔτι Τρώων καὶ ̓Αχαιῶν φύλοπις αἰνή,</TextUnit>
    <TextUnit id="2872" loc="5.380">ἀλλ' ἤδη Δαναοί γε καὶ ἀθανάτοισι μάχονται.</TextUnit>
    <TextUnit id="2873" loc="5.381">τὴν δ' ἠμείβετ' ἔπειτα Διώνη, δῖα θεάων:</TextUnit>
    <TextUnit id="2874" loc="5.382">τέτλαθι τέκνον ἐμόν, καὶ ἀνάσχεο κηδομένη περ:</TextUnit>
    <TextUnit id="2875" loc="5.383">πολλοὶ γὰρ δὴ τλῆμεν ̓Ολύμπια δώματ' ἔχοντες</TextUnit>
    <TextUnit id="2876" loc="5.384">ἐξ ἀνδρῶν χαλέπ' ἄλγε' ἐπ' ἀλλήλοισι τιθέντες.</TextUnit>
    <TextUnit id="2877" loc="5.385">τλῆ μὲν ̓́Αρης ὅτε μιν ̓͂Ωτος κρατερός τ' ̓Εφιάλτης</TextUnit>
    <TextUnit id="2878" loc="5.386">παῖδες ̓Αλωῆος, δῆσαν κρατερῷ ἐνὶ δεσμῷ:</TextUnit>
    <TextUnit id="2879" loc="5.387">χαλκέῳ δ' ἐν κεράμῳ δέδετο τρισκαίδεκα μῆνας:</TextUnit>
    <TextUnit id="2880" loc="5.388">καί νύ κεν ἔνθ' ἀπόλοιτο ̓́Αρης ἆτος πολέμοιο,</TextUnit>
    <TextUnit id="2881" loc="5.389">εἰ μὴ μητρυιὴ περικαλλὴς ̓Ηερίβοια</TextUnit>
    <TextUnit id="2882" loc="5.390">̔Ερμέᾳ ἐξήγγειλεν: ὃ δ' ἐξέκλεψεν ̓́Αρηα</TextUnit>
    <TextUnit id="2883" loc="5.391">ἤδη τειρόμενον, χαλεπὸς δέ ἑ δεσμὸς ἐδάμνα.</TextUnit>
    <TextUnit id="2884" loc="5.392">τλῆ δ' ̔́Ηρη, ὅτε μιν κρατερὸς πάϊς ̓Αμφιτρύωνος</TextUnit>
    <TextUnit id="2885" loc="5.393">δεξιτερὸν κατὰ μαζὸν ὀϊστῷ τριγλώχινι</TextUnit>
    <TextUnit id="2886" loc="5.394">βεβλήκει: τότε καί μιν ἀνήκεστον λάβεν ἄλγος.</TextUnit>
    <TextUnit id="2887" loc="5.395">τλῆ δ' ̓Αί̈δης ἐν τοῖσι πελώριος ὠκὺν ὀϊστόν,</TextUnit>
    <TextUnit id="2888" loc="5.396">εὖτέ μιν ωὐτὸς ἀνὴρ υἱὸς Διὸς αἰγιόχοιο</TextUnit>
    <TextUnit id="2889" loc="5.397">ἐν Πύλῳ ἐν νεκύεσσι βαλὼν ὀδύνῃσιν ἔδωκεν:</TextUnit>
    <TextUnit id="2890" loc="5.398">αὐτὰρ ὃ βῆ πρὸς δῶμα Διὸς καὶ μακρὸν ̓́Ολυμπον</TextUnit>
    <TextUnit id="2891" loc="5.399">κῆρ ἀχέων ὀδύνῃσι πεπαρμένος: αὐτὰρ ὀϊστὸς</TextUnit>
    <TextUnit id="2892" loc="5.400">ὤμῳ ἔνι στιβαρῷ ἠλήλατο, κῆδε δὲ θυμόν.</TextUnit>
    <TextUnit id="2893" loc="5.401">τῷ δ' ἐπὶ Παιήων ὀδυνήφατα φάρμακα πάσσων</TextUnit>
    <TextUnit id="2894" loc="5.402">ἠκέσατ': οὐ μὲν γάρ τι καταθνητός γε τέτυκτο.</TextUnit>
    <TextUnit id="2895" loc="5.403">σχέτλιος ὀβριμοεργὸς ὃς οὐκ ὄθετ' αἴσυλα ῥέζων,</TextUnit>
    <TextUnit id="2896" loc="5.404">ὃς τόξοισιν ἔκηδε θεοὺς οἳ ̓́Ολυμπον ἔχουσι.</TextUnit>
    <TextUnit id="2897" loc="5.405">σοὶ δ' ἐπὶ τοῦτον ἀνῆκε θεὰ γλαυκῶπις ̓Αθήνη:</TextUnit>
    <TextUnit id="2898" loc="5.406">νήπιος, οὐδὲ τὸ οἶδε κατὰ φρένα Τυδέος υἱὸς</TextUnit>
    <TextUnit id="2899" loc="5.407">ὅττι μάλ' οὐ δηναιὸς ὃς ἀθανάτοισι μάχηται,</TextUnit>
    <TextUnit id="2900" loc="5.408">οὐδέ τί μιν παῖδες ποτὶ γούνασι παππάζουσιν</TextUnit>
    <TextUnit id="2901" loc="5.409">ἐλθόντ' ἐκ πολέμοιο καὶ αἰνῆς δηϊοτῆτος.</TextUnit>
    <TextUnit id="2902" loc="5.410">τὼ νῦν Τυδεί̈δης, εἰ καὶ μάλα καρτερός ἐστι,</TextUnit>
    <TextUnit id="2903" loc="5.411">φραζέσθω μή τίς οἱ ἀμείνων σεῖο μάχηται,</TextUnit>
    <TextUnit id="2904" loc="5.412">μὴ δὴν Αἰγιάλεια περίφρων ̓Αδρηστίνη</TextUnit>
    <TextUnit id="2905" loc="5.413">ἐξ ὕπνου γοόωσα φίλους οἰκῆας ἐγείρῃ</TextUnit>
    <TextUnit id="2906" loc="5.414">κουρίδιον ποθέουσα πόσιν τὸν ἄριστον ̓Αχαιῶν</TextUnit>
    <TextUnit id="2907" loc="5.415">ἰφθίμη ἄλοχος Διομήδεος ἱπποδάμοιο.</TextUnit>
    <TextUnit id="2908" loc="5.416">ἦ ῥα καὶ ἀμφοτέρῃσιν ἀπ' ἰχῶ χειρὸς ὀμόργνυ:</TextUnit>
    <TextUnit id="2909" loc="5.417">ἄλθετο χείρ, ὀδύναι δὲ κατηπιόωντο βαρεῖαι.</TextUnit>
    <TextUnit id="2910" loc="5.418">αἳ δ' αὖτ' εἰσορόωσαι ̓Αθηναίη τε καὶ ̔́Ηρη</TextUnit>
    <TextUnit id="2911" loc="5.419">κερτομίοις ἐπέεσσι Δία Κρονίδην ἐρέθιζον.</TextUnit>
    <TextUnit id="2912" loc="5.420">τοῖσι δὲ μύθων ἦρχε θεὰ γλαυκῶπις ̓Αθήνη:</TextUnit>
    <TextUnit id="2913" loc="5.421">Ζεῦ πάτερ ἦ ῥά τί μοι κεχολώσεαι ὅττι κεν εἴπω;</TextUnit>
    <TextUnit id="2914" loc="5.422">ἦ μάλα δή τινα Κύπρις ̓Αχαιϊάδων ἀνιεῖσα</TextUnit>
    <TextUnit id="2915" loc="5.423">Τρωσὶν ἅμα σπέσθαι, τοὺς νῦν ἔκπαγλα φίλησε,</TextUnit>
    <TextUnit id="2916" loc="5.424">τῶν τινα καρρέζουσα ̓Αχαιϊάδων ἐϋπέπλων</TextUnit>
    <TextUnit id="2917" loc="5.425">πρὸς χρυσῇ περόνῃ καταμύξατο χεῖρα ἀραιήν.</TextUnit>
    <TextUnit id="2918" loc="5.426">ὣς φάτο, μείδησεν δὲ πατὴρ ἀνδρῶν τε θεῶν τε,</TextUnit>
    <TextUnit id="2919" loc="5.427">καί ῥα καλεσσάμενος προσέφη χρυσῆν ̓Αφροδίτην:</TextUnit>
    <TextUnit id="2920" loc="5.428">οὔ τοι τέκνον ἐμὸν δέδοται πολεμήϊα ἔργα,</TextUnit>
    <TextUnit id="2921" loc="5.429">ἀλλὰ σύ γ' ἱμερόεντα μετέρχεο ἔργα γάμοιο,</TextUnit>
    <TextUnit id="2922" loc="5.430">ταῦτα δ' ̓́Αρηϊ θοῷ καὶ ̓Αθήνῃ πάντα μελήσει.</TextUnit>
    <TextUnit id="2923" loc="5.431">ὣς οἳ μὲν τοιαῦτα πρὸς ἀλλήλους ἀγόρευον,</TextUnit>
    <TextUnit id="2924" loc="5.432">Αἰνείᾳ δ' ἐπόρουσε βοὴν ἀγαθὸς Διομήδης,</TextUnit>
    <TextUnit id="2925" loc="5.433">γιγνώσκων ὅ οἱ αὐτὸς ὑπείρεχε χεῖρας ̓Απόλλων:</TextUnit>
    <TextUnit id="2926" loc="5.434">ἀλλ' ὅ γ' ἄρ' οὐδὲ θεὸν μέγαν ἅζετο, ἵετο δ' αἰεὶ</TextUnit>
    <TextUnit id="2927" loc="5.435">Αἰνείαν κτεῖναι καὶ ἀπὸ κλυτὰ τεύχεα δῦσαι.</TextUnit>
    <TextUnit id="2928" loc="5.436">τρὶς μὲν ἔπειτ' ἐπόρουσε κατακτάμεναι μενεαίνων,</TextUnit>
    <TextUnit id="2929" loc="5.437">τρὶς δέ οἱ ἐστυφέλιξε φαεινὴν ἀσπίδ' ̓Απόλλων:</TextUnit>
    <TextUnit id="2930" loc="5.438">ἀλλ' ὅτε δὴ τὸ τέταρτον ἐπέσσυτο δαίμονι ἶσος,</TextUnit>
    <TextUnit id="2931" loc="5.439">δεινὰ δ' ὁμοκλήσας προσέφη ἑκάεργος ̓Απόλλων:</TextUnit>
    <TextUnit id="2932" loc="5.440">φράζεο Τυδεί̈δη καὶ χάζεο, μηδὲ θεοῖσιν</TextUnit>
    <TextUnit id="2933" loc="5.441">ἶς' ἔθελε φρονέειν, ἐπεὶ οὔ ποτε φῦλον ὁμοῖον</TextUnit>
    <TextUnit id="2934" loc="5.442">ἀθανάτων τε θεῶν χαμαὶ ἐρχομένων τ' ἀνθρώπων.</TextUnit>
    <TextUnit id="2935" loc="5.443">ὣς φάτο, Τυδεί̈δης δ' ἀνεχάζετο τυτθὸν ὀπίσσω</TextUnit>
    <TextUnit id="2936" loc="5.444">μῆνιν ἀλευάμενος ἑκατηβόλου ̓Απόλλωνος.</TextUnit>
    <TextUnit id="2937" loc="5.445">Αἰνείαν δ' ἀπάτερθεν ὁμίλου θῆκεν ̓Απόλλων</TextUnit>
    <TextUnit id="2938" loc="5.446">Περγάμῳ εἰν ἱερῇ, ὅθι οἱ νηός γε τέτυκτο.</TextUnit>
    <TextUnit id="2939" loc="5.447">ἤτοι τὸν Λητώ τε καὶ ̓́Αρτεμις ἰοχέαιρα</TextUnit>
    <TextUnit id="2940" loc="5.448">ἐν μεγάλῳ ἀδύτῳ ἀκέοντό τε κύδαινόν τε:</TextUnit>
    <TextUnit id="2941" loc="5.449">αὐτὰρ ὃ εἴδωλον τεῦξ' ἀργυρότοξος ̓Απόλλων</TextUnit>
    <TextUnit id="2942" loc="5.450">αὐτῷ τ' Αἰνείᾳ ἴκελον καὶ τεύχεσι τοῖον,</TextUnit>
    <TextUnit id="2943" loc="5.451">ἀμφὶ δ' ἄρ' εἰδώλῳ Τρῶες καὶ δῖοι ̓Αχαιοὶ</TextUnit>
    <TextUnit id="2944" loc="5.452">δῄουν ἀλλήλων ἀμφὶ στήθεσσι βοείας</TextUnit>
    <TextUnit id="2945" loc="5.453">ἀσπίδας εὐκύκλους λαισήϊά τε πτερόεντα.</TextUnit>
    <TextUnit id="2946" loc="5.454">δὴ τότε θοῦρον ̓́Αρηα προσηύδα Φοῖβος ̓Απόλλων:</TextUnit>
    <TextUnit id="2947" loc="5.455">̓͂Αρες ̓́Αρες βροτολοιγὲ μιαιφόνε τειχεσιπλῆτα,</TextUnit>
    <TextUnit id="2948" loc="5.456">οὐκ ἂν δὴ τόνδ' ἄνδρα μάχης ἐρύσαιο μετελθὼν</TextUnit>
    <TextUnit id="2949" loc="5.457">Τυδεί̈δην, ὃς νῦν γε καὶ ἂν Διὶ πατρὶ μάχοιτο;</TextUnit>
    <TextUnit id="2950" loc="5.458">Κύπριδα μὲν πρῶτα σχεδὸν οὔτασε χεῖρ' ἐπὶ καρπῷ,</TextUnit>
    <TextUnit id="2951" loc="5.459">αὐτὰρ ἔπειτ' αὐτῷ μοι ἐπέσσυτο δαίμονι ἶσος.</TextUnit>
    <TextUnit id="2952" loc="5.460">ὣς εἰπὼν αὐτὸς μὲν ἐφέζετο Περγάμῳ ἄκρῃ,</TextUnit>
    <TextUnit id="2953" loc="5.461">Τρῳὰς δὲ στίχας οὖλος ̓́Αρης ὄτρυνε μετελθὼν</TextUnit>
    <TextUnit id="2954" loc="5.462">εἰδόμενος ̓Ακάμαντι θοῷ ἡγήτορι Θρῃκῶν:</TextUnit>
    <TextUnit id="2955" loc="5.463">υἱάσι δὲ Πριάμοιο διοτρεφέεσσι κέλευεν:</TextUnit>
    <TextUnit id="2956" loc="5.464">ὦ υἱεῖς Πριάμοιο διοτρεφέος βασιλῆος</TextUnit>
    <TextUnit id="2957" loc="5.465">ἐς τί ἔτι κτείνεσθαι ἐάσετε λαὸν ̓Αχαιοῖς;</TextUnit>
    <TextUnit id="2958" loc="5.466">ἦ εἰς ὅ κεν ἀμφὶ πύλῃς εὖ ποιητῇσι μάχωνται;</TextUnit>
    <TextUnit id="2959" loc="5.467">κεῖται ἀνὴρ ὃν ἶσον ἐτίομεν ̔́Εκτορι δίῳ</TextUnit>
    <TextUnit id="2960" loc="5.468">Αἰνείας υἱὸς μεγαλήτορος ̓Αγχίσαο:</TextUnit>
    <TextUnit id="2961" loc="5.469">ἀλλ' ἄγετ' ἐκ φλοίσβοιο σαώσομεν ἐσθλὸν ἑταῖρον.</TextUnit>
    <TextUnit id="2962" loc="5.470">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="2963" loc="5.471">ἔνθ' αὖ Σαρπηδὼν μάλα νείκεσεν ̔́Εκτορα δῖον:</TextUnit>
    <TextUnit id="2964" loc="5.472">̔́Εκτορ πῇ δή τοι μένος οἴχεται ὃ πρὶν ἔχεσκες;</TextUnit>
    <TextUnit id="2965" loc="5.473">φῆς που ἄτερ λαῶν πόλιν ἑξέμεν ἠδ' ἐπικούρων</TextUnit>
    <TextUnit id="2966" loc="5.474">οἶος σὺν γαμβροῖσι κασιγνήτοισί τε σοῖσι.</TextUnit>
    <TextUnit id="2967" loc="5.475">τῶν νῦν οὔ τιν' ἐγὼ ἰδέειν δύναμ' οὐδὲ νοῆσαι,</TextUnit>
    <TextUnit id="2968" loc="5.476">ἀλλὰ καταπτώσσουσι κύνες ὣς ἀμφὶ λέοντα:</TextUnit>
    <TextUnit id="2969" loc="5.477">ἡμεῖς δὲ μαχόμεσθ' οἵ πέρ τ' ἐπίκουροι ἔνειμεν.</TextUnit>
    <TextUnit id="2970" loc="5.478">καὶ γὰρ ἐγὼν ἐπίκουρος ἐὼν μάλα τηλόθεν ἥκω:</TextUnit>
    <TextUnit id="2971" loc="5.479">τηλοῦ γὰρ Λυκίη Ξάνθῳ ἔπι δινήεντι,</TextUnit>
    <TextUnit id="2972" loc="5.480">ἔνθ' ἄλοχόν τε φίλην ἔλιπον καὶ νήπιον υἱόν,</TextUnit>
    <TextUnit id="2973" loc="5.481">κὰδ δὲ κτήματα πολλά, τὰ ἔλδεται ὅς κ' ἐπιδευής.</TextUnit>
    <TextUnit id="2974" loc="5.482">ἀλλὰ καὶ ὧς Λυκίους ὀτρύνω καὶ μέμον' αὐτὸς</TextUnit>
    <TextUnit id="2975" loc="5.483">ἀνδρὶ μαχήσασθαι: ἀτὰρ οὔ τί μοι ἐνθάδε τοῖον</TextUnit>
    <TextUnit id="2976" loc="5.484">οἷόν κ' ἠὲ φέροιεν ̓Αχαιοὶ ἤ κεν ἄγοιεν:</TextUnit>
    <TextUnit id="2977" loc="5.485">τύνη δ' ἕστηκας, ἀτὰρ οὐδ' ἄλλοισι κελεύεις</TextUnit>
    <TextUnit id="2978" loc="5.486">λαοῖσιν μενέμεν καὶ ἀμυνέμεναι ὤρεσσι.</TextUnit>
    <TextUnit id="2979" loc="5.487">μή πως ὡς ἀψῖσι λίνου ἁλόντε πανάγρου</TextUnit>
    <TextUnit id="2980" loc="5.488">ἀνδράσι δυσμενέεσσιν ἕλωρ καὶ κύρμα γένησθε:</TextUnit>
    <TextUnit id="2981" loc="5.489">οἳ δὲ τάχ' ἐκπέρσους' εὖ ναιομένην πόλιν ὑμήν.</TextUnit>
    <TextUnit id="2982" loc="5.490">σοὶ δὲ χρὴ τάδε πάντα μέλειν νύκτάς τε καὶ ἦμαρ</TextUnit>
    <TextUnit id="2983" loc="5.491">ἀρχοὺς λισσομένῳ τηλεκλειτῶν ἐπικούρων</TextUnit>
    <TextUnit id="2984" loc="5.492">νωλεμέως ἐχέμεν, κρατερὴν δ' ἀποθέσθαι ἐνιπήν.</TextUnit>
    <TextUnit id="2985" loc="5.493">ὣς φάτο Σαρπηδών, δάκε δὲ φρένας ̔́Εκτορι μῦθος:</TextUnit>
    <TextUnit id="2986" loc="5.494">αὐτίκα δ' ἐξ ὀχέων σὺν τεύχεσιν ἆλτο χαμᾶζε,</TextUnit>
    <TextUnit id="2987" loc="5.495">πάλλων δ' ὀξέα δοῦρα κατὰ στρατὸν ᾤχετο πάντῃ</TextUnit>
    <TextUnit id="2988" loc="5.496">ὀτρύνων μαχέσασθαι, ἔγειρε δὲ φύλοπιν αἰνήν.</TextUnit>
    <TextUnit id="2989" loc="5.497">οἳ δ' ἐλελίχθησαν καὶ ἐναντίοι ἔσταν ̓Αχαιῶν:</TextUnit>
    <TextUnit id="2990" loc="5.498">̓Αργεῖοι δ' ὑπέμειναν ἀολλέες οὐδὲ φόβηθεν.</TextUnit>
    <TextUnit id="2991" loc="5.499">ὡς δ' ἄνεμος ἄχνας φορέει ἱερὰς κατ' ἀλωὰς</TextUnit>
    <TextUnit id="2992" loc="5.500">ἀνδρῶν λικμώντων, ὅτε τε ξανθὴ Δημήτηρ</TextUnit>
    <TextUnit id="2993" loc="5.501">κρίνῃ ἐπειγομένων ἀνέμων καρπόν τε καὶ ἄχνας,</TextUnit>
    <TextUnit id="2994" loc="5.502">αἳ δ' ὑπολευκαίνονται ἀχυρμιαί: ὣς τότ' ̓Αχαιοὶ</TextUnit>
    <TextUnit id="2995" loc="5.503">λευκοὶ ὕπερθε γένοντο κονισάλῳ, ὅν ῥα δι' αὐτῶν</TextUnit>
    <TextUnit id="2996" loc="5.504">οὐρανὸν ἐς πολύχαλκον ἐπέπληγον πόδες ἵππων</TextUnit>
    <TextUnit id="2997" loc="5.505">ἂψ ἐπιμισγομένων: ὑπὸ δ' ἔστρεφον ἡνιοχῆες.</TextUnit>
    <TextUnit id="2998" loc="5.506">οἳ δὲ μένος χειρῶν ἰθὺς φέρον: ἀμφὶ δὲ νύκτα</TextUnit>
    <TextUnit id="2999" loc="5.507">θοῦρος ̓́Αρης ἐκάλυψε μάχῃ Τρώεσσιν ἀρήγων</TextUnit>
    <TextUnit id="3000" loc="5.508">πάντος' ἐποιχόμενος: τοῦ δ' ἐκραίαινεν ἐφετμὰς</TextUnit>
    <TextUnit id="3001" loc="5.509">Φοίβου ̓Απόλλωνος χρυσαόρου, ὅς μιν ἀνώγει</TextUnit>
    <TextUnit id="3002" loc="5.510">Τρωσὶν θυμὸν ἐγεῖραι, ἐπεὶ ἴδε Παλλάδ' ̓Αθήνην</TextUnit>
    <TextUnit id="3003" loc="5.511">οἰχομένην: ἣ γάρ ῥα πέλεν Δαναοῖσιν ἀρηγών.</TextUnit>
    <TextUnit id="3004" loc="5.512">αὐτὸς δ' Αἰνείαν μάλα πίονος ἐξ ἀδύτοιο</TextUnit>
    <TextUnit id="3005" loc="5.513">ἧκε, καὶ ἐν στήθεσσι μένος βάλε ποιμένι λαῶν.</TextUnit>
    <TextUnit id="3006" loc="5.514">Αἰνείας δ' ἑτάροισι μεθίστατο: τοὶ δὲ χάρησαν,</TextUnit>
    <TextUnit id="3007" loc="5.515">ὡς εἶδον ζωόν τε καὶ ἀρτεμέα προσιόντα</TextUnit>
    <TextUnit id="3008" loc="5.516">καὶ μένος ἐσθλὸν ἔχοντα: μετάλλησάν γε μὲν οὔ τι.</TextUnit>
    <TextUnit id="3009" loc="5.517">οὐ γὰρ ἔα πόνος ἄλλος, ὃν ἀργυρότοξος ἔγειρεν</TextUnit>
    <TextUnit id="3010" loc="5.518">̓́Αρης τε βροτολοιγὸς ̓́Ερις τ' ἄμοτον μεμαυῖα.</TextUnit>
    <TextUnit id="3011" loc="5.519">τοὺς δ' Αἴαντε δύω καὶ ̓Οδυσσεὺς καὶ Διομήδης</TextUnit>
    <TextUnit id="3012" loc="5.520">ὄτρυνον Δαναοὺς πολεμιζέμεν: οἳ δὲ καὶ αὐτοὶ</TextUnit>
    <TextUnit id="3013" loc="5.521">οὔτε βίας Τρώων ὑπεδείδισαν οὔτε ἰωκάς,</TextUnit>
    <TextUnit id="3014" loc="5.522">ἀλλ' ἔμενον νεφέλῃσιν ἐοικότες ἅς τε Κρονίων</TextUnit>
    <TextUnit id="3015" loc="5.523">νηνεμίης ἔστησεν ἐπ' ἀκροπόλοισιν ὄρεσσιν</TextUnit>
    <TextUnit id="3016" loc="5.524">ἀτρέμας, ὄφρ' εὕδῃσι μένος Βορέαο καὶ ἄλλων</TextUnit>
    <TextUnit id="3017" loc="5.525">ζαχρειῶν ἀνέμων, οἵ τε νέφεα σκιόεντα</TextUnit>
    <TextUnit id="3018" loc="5.526">πνοιῇσιν λιγυρῇσι διασκιδνᾶσιν ἀέντες:</TextUnit>
    <TextUnit id="3019" loc="5.527">ὣς Δαναοὶ Τρῶας μένον ἔμπεδον οὐδὲ φέβοντο.</TextUnit>
    <TextUnit id="3020" loc="5.528">̓Ατρεί̈δης δ' ἀν' ὅμιλον ἐφοίτα πολλὰ κελεύων:</TextUnit>
    <TextUnit id="3021" loc="5.529">ὦ φίλοι ἀνέρες ἔστε καὶ ἄλκιμον ἦτορ ἕλεσθε,</TextUnit>
    <TextUnit id="3022" loc="5.530">ἀλλήλους τ' αἰδεῖσθε κατὰ κρατερὰς ὑσμίνας:</TextUnit>
    <TextUnit id="3023" loc="5.531">αἰδομένων ἀνδρῶν πλέονες σόοι ἠὲ πέφανται:</TextUnit>
    <TextUnit id="3024" loc="5.532">φευγόντων δ' οὔτ' ἂρ κλέος ὄρνυται οὔτε τις ἀλκή.</TextUnit>
    <TextUnit id="3025" loc="5.533">ἦ καὶ ἀκόντισε δουρὶ θοῶς, βάλε δὲ πρόμον ἄνδρα</TextUnit>
    <TextUnit id="3026" loc="5.534">Αἰνείω ἕταρον μεγαθύμου Δηϊκόωντα</TextUnit>
    <TextUnit id="3027" loc="5.535">Περγασίδην, ὃν Τρῶες ὁμῶς Πριάμοιο τέκεσσι</TextUnit>
    <TextUnit id="3028" loc="5.536">τῖον, ἐπεὶ θοὸς ἔσκε μετὰ πρώτοισι μάχεσθαι.</TextUnit>
    <TextUnit id="3029" loc="5.537">τόν ῥα κατ' ἀσπίδα δουρὶ βάλε κρείων ̓Αγαμέμνων:</TextUnit>
    <TextUnit id="3030" loc="5.538">ἣ δ' οὐκ ἔγχος ἔρυτο, διὰ πρὸ δὲ εἴσατο χαλκός,</TextUnit>
    <TextUnit id="3031" loc="5.539">νειαίρῃ δ' ἐν γαστρὶ διὰ ζωστῆρος ἔλασσε:</TextUnit>
    <TextUnit id="3032" loc="5.540">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="3033" loc="5.541">ἔνθ' αὖτ' Αἰνείας Δαναῶν ἕλεν ἄνδρας ἀρίστους</TextUnit>
    <TextUnit id="3034" loc="5.542">υἷε Διοκλῆος Κρήθωνά τε ̓Ορσίλοχόν τε,</TextUnit>
    <TextUnit id="3035" loc="5.543">τῶν ῥα πατὴρ μὲν ἔναιεν ἐϋκτιμένῃ ἐνὶ Φηρῇ</TextUnit>
    <TextUnit id="3036" loc="5.544">ἀφνειὸς βιότοιο, γένος δ' ἦν ἐκ ποταμοῖο</TextUnit>
    <TextUnit id="3037" loc="5.545">̓Αλφειοῦ, ὅς τ' εὐρὺ ῥέει Πυλίων διὰ γαίης,</TextUnit>
    <TextUnit id="3038" loc="5.546">ὃς τέκετ' ̓Ορτίλοχον πολέεσς' ἄνδρεσσιν ἄνακτα:</TextUnit>
    <TextUnit id="3039" loc="5.547">̓Ορτίλοχος δ' ἄρ' ἔτικτε Διοκλῆα μεγάθυμον,</TextUnit>
    <TextUnit id="3040" loc="5.548">ἐκ δὲ Διοκλῆος διδυμάονε παῖδε γενέσθην,</TextUnit>
    <TextUnit id="3041" loc="5.549">Κρήθων ̓Ορσίλοχός τε μάχης εὖ εἰδότε πάσης.</TextUnit>
    <TextUnit id="3042" loc="5.550">τὼ μὲν ἄρ' ἡβήσαντε μελαινάων ἐπὶ νηῶν</TextUnit>
    <TextUnit id="3043" loc="5.551">̓́Ιλιον εἰς εὔπωλον ἅμ' ̓Αργείοισιν ἑπέσθην,</TextUnit>
    <TextUnit id="3044" loc="5.552">τιμὴν ̓Ατρεί̈δῃς ̓Αγαμέμνονι καὶ Μενελάῳ</TextUnit>
    <TextUnit id="3045" loc="5.553">ἀρνυμένω: τὼ δ' αὖθι τέλος θανάτοιο κάλυψεν.</TextUnit>
    <TextUnit id="3046" loc="5.554">οἵω τώ γε λέοντε δύω ὄρεος κορυφῇσιν</TextUnit>
    <TextUnit id="3047" loc="5.555">ἐτραφέτην ὑπὸ μητρὶ βαθείης τάρφεσιν ὕλης:</TextUnit>
    <TextUnit id="3048" loc="5.556">τὼ μὲν ἄρ' ἁρπάζοντε βόας καὶ ἴφια μῆλα</TextUnit>
    <TextUnit id="3049" loc="5.557">σταθμοὺς ἀνθρώπων κεραί̈ζετον, ὄφρα καὶ αὐτὼ</TextUnit>
    <TextUnit id="3050" loc="5.558">ἀνδρῶν ἐν παλάμῃσι κατέκταθεν ὀξέϊ χαλκῷ:</TextUnit>
    <TextUnit id="3051" loc="5.559">τοίω τὼ χείρεσσιν ὑπ' Αἰνείαο δαμέντε</TextUnit>
    <TextUnit id="3052" loc="5.560">καππεσέτην, ἐλάτῃσιν ἐοικότες ὑψηλῇσι.</TextUnit>
    <TextUnit id="3053" loc="5.561">τὼ δὲ πεσόντ' ἐλέησεν ἀρηί̈φιλος Μενέλαος,</TextUnit>
    <TextUnit id="3054" loc="5.562">βῆ δὲ διὰ προμάχων κεκορυθμένος αἴθοπι χαλκῷ</TextUnit>
    <TextUnit id="3055" loc="5.563">σείων ἐγχείην: τοῦ δ' ὄτρυνεν μένος ̓́Αρης,</TextUnit>
    <TextUnit id="3056" loc="5.564">τὰ φρονέων ἵνα χερσὶν ὑπ' Αἰνείαο δαμείη.</TextUnit>
    <TextUnit id="3057" loc="5.565">τὸν δ' ἴδεν ̓Αντίλοχος μεγαθύμου Νέστορος υἱός,</TextUnit>
    <TextUnit id="3058" loc="5.566">βῆ δὲ διὰ προμάχων: περὶ γὰρ δίε ποιμένι λαῶν</TextUnit>
    <TextUnit id="3059" loc="5.567">μή τι πάθοι, μέγα δέ σφας ἀποσφήλειε πόνοιο.</TextUnit>
    <TextUnit id="3060" loc="5.568">τὼ μὲν δὴ χεῖράς τε καὶ ἔγχεα ὀξυόεντα</TextUnit>
    <TextUnit id="3061" loc="5.569">ἀντίον ἀλλήλων ἐχέτην μεμαῶτε μάχεσθαι:</TextUnit>
    <TextUnit id="3062" loc="5.570">̓Αντίλοχος δὲ μάλ' ἄγχι παρίστατο ποιμένι λαῶν.</TextUnit>
    <TextUnit id="3063" loc="5.571">Αἰνείας δ' οὐ μεῖνε θοός περ ἐὼν πολεμιστὴς</TextUnit>
    <TextUnit id="3064" loc="5.572">ὡς εἶδεν δύο φῶτε παρ' ἀλλήλοισι μένοντε.</TextUnit>
    <TextUnit id="3065" loc="5.573">οἳ δ' ἐπεὶ οὖν νεκροὺς ἔρυσαν μετὰ λαὸν ̓Αχαιῶν,</TextUnit>
    <TextUnit id="3066" loc="5.574">τὼ μὲν ἄρα δειλὼ βαλέτην ἐν χερσὶν ἑταίρων,</TextUnit>
    <TextUnit id="3067" loc="5.575">αὐτὼ δὲ στρεφθέντε μετὰ πρώτοισι μαχέσθην.</TextUnit>
    <TextUnit id="3068" loc="5.576">ἔνθα Πυλαιμένεα ἑλέτην ἀτάλαντον ̓́Αρηϊ</TextUnit>
    <TextUnit id="3069" loc="5.577">ἀρχὸν Παφλαγόνων μεγαθύμων ἀσπιστάων.</TextUnit>
    <TextUnit id="3070" loc="5.578">τὸν μὲν ἄρ' ̓Ατρεί̈δης δουρικλειτὸς Μενέλαος</TextUnit>
    <TextUnit id="3071" loc="5.579">ἑσταότ' ἔγχεϊ νύξε κατὰ κληῖ̈δα τυχήσας:</TextUnit>
    <TextUnit id="3072" loc="5.580">̓Αντίλοχος δὲ Μύδωνα βάλ' ἡνίοχον θεράποντα</TextUnit>
    <TextUnit id="3073" loc="5.581">ἐσθλὸν ̓Ατυμνιάδην: ὃ δ' ὑπέστρεφε μώνυχας ἵππους:</TextUnit>
    <TextUnit id="3074" loc="5.582">χερμαδίῳ ἀγκῶνα τυχὼν μέσον: ἐκ δ' ἄρα χειρῶν</TextUnit>
    <TextUnit id="3075" loc="5.583">ἡνία λεύκ' ἐλέφαντι χαμαὶ πέσον ἐν κονίῃσιν.</TextUnit>
    <TextUnit id="3076" loc="5.584">̓Αντίλοχος δ' ἄρ' ἐπαί̈ξας ξίφει ἤλασε κόρσην:</TextUnit>
    <TextUnit id="3077" loc="5.585">αὐτὰρ ὅ γ' ἀσθμαίνων εὐεργέος ἔκπεσε δίφρου</TextUnit>
    <TextUnit id="3078" loc="5.586">κύμβαχος ἐν κονίῃσιν ἐπὶ βρεχμόν τε καὶ ὤμους.</TextUnit>
    <TextUnit id="3079" loc="5.587">δηθὰ μάλ' ἑστήκει: τύχε γάρ ῥ' ἀμάθοιο βαθείης:</TextUnit>
    <TextUnit id="3080" loc="5.588">ὄφρ' ἵππω πλήξαντε χαμαὶ βάλον ἐν κονίῃσι:</TextUnit>
    <TextUnit id="3081" loc="5.589">τοὺς ἵμας' ̓Αντίλοχος, μετὰ δὲ στρατὸν ἤλας' ̓Αχαιῶν.</TextUnit>
    <TextUnit id="3082" loc="5.590">τοὺς δ' ̔́Εκτωρ ἐνόησε κατὰ στίχας, ὦρτο δ' ἐπ' αὐτοὺς</TextUnit>
    <TextUnit id="3083" loc="5.591">κεκλήγων: ἅμα δὲ Τρώων εἵποντο φάλαγγες</TextUnit>
    <TextUnit id="3084" loc="5.592">καρτεραί: ἦρχε δ' ἄρα σφιν ̓́Αρης καὶ πότνι' ̓Ενυώ,</TextUnit>
    <TextUnit id="3085" loc="5.593">ἣ μὲν ἔχουσα Κυδοιμὸν ἀναιδέα δηϊοτῆτος,</TextUnit>
    <TextUnit id="3086" loc="5.594">̓́Αρης δ' ἐν παλάμῃσι πελώριον ἔγχος ἐνώμα,</TextUnit>
    <TextUnit id="3087" loc="5.595">φοίτα δ' ἄλλοτε μὲν πρόσθ' ̔́Εκτορος, ἄλλοτ' ὄπισθε.</TextUnit>
    <TextUnit id="3088" loc="5.596">τὸν δὲ ἰδὼν ῥίγησε βοὴν ἀγαθὸς Διομήδης:</TextUnit>
    <TextUnit id="3089" loc="5.597">ὡς δ' ὅτ' ἀνὴρ ἀπάλαμνος ἰὼν πολέος πεδίοιο</TextUnit>
    <TextUnit id="3090" loc="5.598">στήῃ ἐπ' ὠκυρόῳ ποταμῷ ἅλα δὲ προρέοντι</TextUnit>
    <TextUnit id="3091" loc="5.599">ἀφρῷ μορμύροντα ἰδών, ἀνά τ' ἔδραμ' ὀπίσσω,</TextUnit>
    <TextUnit id="3092" loc="5.600">ὣς τότε Τυδεί̈δης ἀνεχάζετο, εἶπέ τε λαῷ:</TextUnit>
    <TextUnit id="3093" loc="5.601">ὦ φίλοι οἷον δὴ θαυμάζομεν ̔́Εκτορα δῖον</TextUnit>
    <TextUnit id="3094" loc="5.602">αἰχμητήν τ' ἔμεναι καὶ θαρσαλέον πολεμιστήν:</TextUnit>
    <TextUnit id="3095" loc="5.603">τῷ δ' αἰεὶ πάρα εἷς γε θεῶν, ὃς λοιγὸν ἀμύνει:</TextUnit>
    <TextUnit id="3096" loc="5.604">καὶ νῦν οἱ πάρα κεῖνος ̓́Αρης βροτῷ ἀνδρὶ ἐοικώς.</TextUnit>
    <TextUnit id="3097" loc="5.605">ἀλλὰ πρὸς Τρῶας τετραμμένοι αἰὲν ὀπίσσω</TextUnit>
    <TextUnit id="3098" loc="5.606">εἴκετε, μηδὲ θεοῖς μενεαινέμεν ἶφι μάχεσθαι.</TextUnit>
    <TextUnit id="3099" loc="5.607">ὣς ἄρ' ἔφη, Τρῶες δὲ μάλα σχεδὸν ἤλυθον αὐτῶν.</TextUnit>
    <TextUnit id="3100" loc="5.608">ἔνθ' ̔́Εκτωρ δύο φῶτε κατέκτανεν εἰδότε χάρμης</TextUnit>
    <TextUnit id="3101" loc="5.609">εἰν ἑνὶ δίφρῳ ἐόντε, Μενέσθην ̓Αγχίαλόν τε.</TextUnit>
    <TextUnit id="3102" loc="5.610">τὼ δὲ πεσόντ' ἐλέησε μέγας Τελαμώνιος Αἴας:</TextUnit>
    <TextUnit id="3103" loc="5.611">στῆ δὲ μάλ' ἐγγὺς ἰών, καὶ ἀκόντισε δουρὶ φαεινῷ,</TextUnit>
    <TextUnit id="3104" loc="5.612">καὶ βάλεν ̓́Αμφιον Σελάγου υἱόν, ὅς ῥ' ἐνὶ Παισῷ</TextUnit>
    <TextUnit id="3105" loc="5.613">ναῖε πολυκτήμων πολυλήϊος: ἀλλά ἑ μοῖρα</TextUnit>
    <TextUnit id="3106" loc="5.614">ἦγ' ἐπικουρήσοντα μετὰ Πρίαμόν τε καὶ υἷας.</TextUnit>
    <TextUnit id="3107" loc="5.615">τόν ῥα κατὰ ζωστῆρα βάλεν Τελαμώνιος Αἴας,</TextUnit>
    <TextUnit id="3108" loc="5.616">νειαίρῃ δ' ἐν γαστρὶ πάγη δολιχόσκιον ἔγχος,</TextUnit>
    <TextUnit id="3109" loc="5.617">δούπησεν δὲ πεσών: ὃ δ' ἐπέδραμε φαίδιμος Αἴας</TextUnit>
    <TextUnit id="3110" loc="5.618">τεύχεα συλήσων: Τρῶες δ' ἐπὶ δούρατ' ἔχευαν</TextUnit>
    <TextUnit id="3111" loc="5.619">ὀξέα παμφανόωντα: σάκος δ' ἀνεδέξατο πολλά.</TextUnit>
    <TextUnit id="3112" loc="5.620">αὐτὰρ ὃ λὰξ προσβὰς ἐκ νεκροῦ χάλκεον ἔγχος</TextUnit>
    <TextUnit id="3113" loc="5.621">ἐσπάσατ': οὐδ' ἄρ' ἔτ' ἄλλα δυνήσατο τεύχεα καλὰ</TextUnit>
    <TextUnit id="3114" loc="5.622">ὤμοιιν ἀφελέσθαι: ἐπείγετο γὰρ βελέεσσι.</TextUnit>
    <TextUnit id="3115" loc="5.623">δεῖσε δ' ὅ γ' ἀμφίβασιν κρατερὴν Τρώων ἀγερώχων,</TextUnit>
    <TextUnit id="3116" loc="5.624">οἳ πολλοί τε καὶ ἐσθλοὶ ἐφέστασαν ἔγχε' ἔχοντες,</TextUnit>
    <TextUnit id="3117" loc="5.625">οἵ ἑ μέγαν περ ἐόντα καὶ ἴφθιμον καὶ ἀγαυὸν</TextUnit>
    <TextUnit id="3118" loc="5.626">ὦσαν ἀπὸ σφείων: ὃ δὲ χασσάμενος πελεμίχθη.</TextUnit>
    <TextUnit id="3119" loc="5.627">ὣς οἳ μὲν πονέοντο κατὰ κρατερὴν ὑσμίνην:</TextUnit>
    <TextUnit id="3120" loc="5.628">Τληπόλεμον δ' ̔Ηρακλεί̈δην ἠύ̈ν τε μέγαν τε</TextUnit>
    <TextUnit id="3121" loc="5.629">ὦρσεν ἐπ' ἀντιθέῳ Σαρπηδόνι μοῖρα κραταιή.</TextUnit>
    <TextUnit id="3122" loc="5.630">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες</TextUnit>
    <TextUnit id="3123" loc="5.631">υἱός θ' υἱωνός τε Διὸς νεφεληγερέταο,</TextUnit>
    <TextUnit id="3124" loc="5.632">τὸν καὶ Τληπόλεμος πρότερος πρὸς μῦθον ἔειπε:</TextUnit>
    <TextUnit id="3125" loc="5.633">Σαρπῆδον Λυκίων βουληφόρε, τίς τοι ἀνάγκη</TextUnit>
    <TextUnit id="3126" loc="5.634">πτώσσειν ἐνθάδ' ἐόντι μάχης ἀδαήμονι φωτί;</TextUnit>
    <TextUnit id="3127" loc="5.635">ψευδόμενοι δέ σέ φασι Διὸς γόνον αἰγιόχοιο</TextUnit>
    <TextUnit id="3128" loc="5.636">εἶναι, ἐπεὶ πολλὸν κείνων ἐπιδεύεαι ἀνδρῶν</TextUnit>
    <TextUnit id="3129" loc="5.637">οἳ Διὸς ἐξεγένοντο ἐπὶ προτέρων ἀνθρώπων:</TextUnit>
    <TextUnit id="3130" loc="5.638">ἀλλ' οἷόν τινά φασι βίην ̔Ηρακληείην</TextUnit>
    <TextUnit id="3131" loc="5.639">εἶναι, ἐμὸν πατέρα θρασυμέμνονα θυμολέοντα:</TextUnit>
    <TextUnit id="3132" loc="5.640">ὅς ποτε δεῦρ' ἐλθὼν ἕνεχ' ἵππων Λαομέδοντος</TextUnit>
    <TextUnit id="3133" loc="5.641">ἓξ οἴῃς σὺν νηυσὶ καὶ ἀνδράσι παυροτέροισιν</TextUnit>
    <TextUnit id="3134" loc="5.642">̓Ιλίου ἐξαλάπαξε πόλιν, χήρωσε δ' ἀγυιάς:</TextUnit>
    <TextUnit id="3135" loc="5.643">σοὶ δὲ κακὸς μὲν θυμός, ἀποφθινύθουσι δὲ λαοί.</TextUnit>
    <TextUnit id="3136" loc="5.644">οὐδέ τί σε Τρώεσσιν ὀί̈ομαι ἄλκαρ ἔσεσθαι</TextUnit>
    <TextUnit id="3137" loc="5.645">ἐλθόντ' ἐκ Λυκίης, οὐδ' εἰ μάλα καρτερός ἐσσι,</TextUnit>
    <TextUnit id="3138" loc="5.646">ἀλλ' ὑπ' ἐμοὶ δμηθέντα πύλας ̓Αί̈δαο περήσειν.</TextUnit>
    <TextUnit id="3139" loc="5.647">τὸν δ' αὖ Σαρπηδὼν Λυκίων ἀγὸς ἀντίον ηὔδα:</TextUnit>
    <TextUnit id="3140" loc="5.648">Τληπόλεμ' ἤτοι κεῖνος ἀπώλεσεν ̓́Ιλιον ἱρὴν</TextUnit>
    <TextUnit id="3141" loc="5.649">ἀνέρος ἀφραδίῃσιν ἀγαυοῦ Λαομέδοντος,</TextUnit>
    <TextUnit id="3142" loc="5.650">ὅς ῥά μιν εὖ ἕρξαντα κακῷ ἠνίπαπε μύθῳ,</TextUnit>
    <TextUnit id="3143" loc="5.651">οὐδ' ἀπέδωχ' ἵππους, ὧν εἵνεκα τηλόθεν ἦλθε.</TextUnit>
    <TextUnit id="3144" loc="5.652">σοὶ δ' ἐγὼ ἐνθάδε φημὶ φόνον καὶ κῆρα μέλαιναν</TextUnit>
    <TextUnit id="3145" loc="5.653">ἐξ ἐμέθεν τεύξεσθαι, ἐμῷ δ' ὑπὸ δουρὶ δαμέντα</TextUnit>
    <TextUnit id="3146" loc="5.654">εὖχος ἐμοὶ δώσειν, ψυχὴν δ' ̓́Αϊδι κλυτοπώλῳ.</TextUnit>
    <TextUnit id="3147" loc="5.655">ὣς φάτο Σαρπηδών, ὃ δ' ἀνέσχετο μείλινον ἔγχος</TextUnit>
    <TextUnit id="3148" loc="5.656">Τληπόλεμος: καὶ τῶν μὲν ἁμαρτῇ δούρατα μακρὰ</TextUnit>
    <TextUnit id="3149" loc="5.657">ἐκ χειρῶν ἤϊξαν: ὃ μὲν βάλεν αὐχένα μέσσον</TextUnit>
    <TextUnit id="3150" loc="5.658">Σαρπηδών, αἰχμὴ δὲ διαμπερὲς ἦλθ' ἀλεγεινή:</TextUnit>
    <TextUnit id="3151" loc="5.659">τὸν δὲ κατ' ὀφθαλμῶν ἐρεβεννὴ νὺξ ἐκάλυψε.</TextUnit>
    <TextUnit id="3152" loc="5.660">Τληπόλεμος δ' ἄρα μηρὸν ἀριστερὸν ἔγχεϊ μακρῷ</TextUnit>
    <TextUnit id="3153" loc="5.661">βεβλήκειν, αἰχμὴ δὲ διέσσυτο μαιμώωσα</TextUnit>
    <TextUnit id="3154" loc="5.662">ὀστέω ἐγχριμφθεῖσα, πατὴρ δ' ἔτι λοιγὸν ἄμυνεν.</TextUnit>
    <TextUnit id="3155" loc="5.663">οἳ μὲν ἄρ' ἀντίθεον Σαρπηδόνα δῖοι ἑταῖροι</TextUnit>
    <TextUnit id="3156" loc="5.664">ἐξέφερον πολέμοιο: βάρυνε δέ μιν δόρυ μακρὸν</TextUnit>
    <TextUnit id="3157" loc="5.665">ἑλκόμενον: τὸ μὲν οὔ τις ἐπεφράσατ' οὐδὲ νόησε</TextUnit>
    <TextUnit id="3158" loc="5.666">μηροῦ ἐξερύσαι δόρυ μείλινον ὄφρ' ἐπιβαίη</TextUnit>
    <TextUnit id="3159" loc="5.667">σπευδόντων: τοῖον γὰρ ἔχον πόνον ἀμφιέποντες.</TextUnit>
    <TextUnit id="3160" loc="5.668">Τληπόλεμον δ' ἑτέρωθεν ἐϋκνήμιδες ̓Αχαιοὶ</TextUnit>
    <TextUnit id="3161" loc="5.669">ἐξέφερον πολέμοιο: νόησε δὲ δῖος ̓Οδυσσεὺς</TextUnit>
    <TextUnit id="3162" loc="5.670">τλήμονα θυμὸν ἔχων, μαίμησε δέ οἱ φίλον ἦτορ:</TextUnit>
    <TextUnit id="3163" loc="5.671">μερμήριξε δ' ἔπειτα κατὰ φρένα καὶ κατὰ θυμὸν</TextUnit>
    <TextUnit id="3164" loc="5.672">ἢ προτέρω Διὸς υἱὸν ἐριγδούποιο διώκοι,</TextUnit>
    <TextUnit id="3165" loc="5.673">ἦ ὅ γε τῶν πλεόνων Λυκίων ἀπὸ θυμὸν ἕλοιτο.</TextUnit>
    <TextUnit id="3166" loc="5.674">οὐδ' ἄρ' ̓Οδυσσῆϊ μεγαλήτορι μόρσιμον ἦεν</TextUnit>
    <TextUnit id="3167" loc="5.675">ἴφθιμον Διὸς υἱὸν ἀποκτάμεν ὀξέϊ χαλκῷ:</TextUnit>
    <TextUnit id="3168" loc="5.676">τώ ῥα κατὰ πληθὺν Λυκίων τράπε θυμὸν ̓Αθήνη.</TextUnit>
    <TextUnit id="3169" loc="5.677">ἔνθ' ὅ γε Κοίρανον εἷλεν ̓Αλάστορά τε Χρομίον τε</TextUnit>
    <TextUnit id="3170" loc="5.678">̓́Αλκανδρόν θ' ̔́Αλιόν τε Νοήμονά τε Πρύτανίν τε.</TextUnit>
    <TextUnit id="3171" loc="5.679">καί νύ κ' ἔτι πλέονας Λυκίων κτάνε δῖος ̓Οδυσσεὺς</TextUnit>
    <TextUnit id="3172" loc="5.680">εἰ μὴ ἄρ' ὀξὺ νόησε μέγας κορυθαίολος ̔́Εκτωρ:</TextUnit>
    <TextUnit id="3173" loc="5.681">βῆ δὲ διὰ προμάχων κεκορυθμένος αἴθοπι χαλκῷ</TextUnit>
    <TextUnit id="3174" loc="5.682">δεῖμα φέρων Δαναοῖσι: χάρη δ' ἄρα οἱ προσιόντι</TextUnit>
    <TextUnit id="3175" loc="5.683">Σαρπηδὼν Διὸς υἱός, ἔπος δ' ὀλοφυδνὸν ἔειπε:</TextUnit>
    <TextUnit id="3176" loc="5.684">Πριαμίδη, μὴ δή με ἕλωρ Δαναοῖσιν ἐάσῃς</TextUnit>
    <TextUnit id="3177" loc="5.685">κεῖσθαι, ἀλλ' ἐπάμυνον: ἔπειτά με καὶ λίποι αἰὼν</TextUnit>
    <TextUnit id="3178" loc="5.686">ἐν πόλει ὑμετέρῃ, ἐπεὶ οὐκ ἄρ' ἔμελλον ἔγωγε</TextUnit>
    <TextUnit id="3179" loc="5.687">νοστήσας οἶκον δὲ φίλην ἐς πατρίδα γαῖαν</TextUnit>
    <TextUnit id="3180" loc="5.688">εὐφρανέειν ἄλοχόν τε φίλην καὶ νήπιον υἱόν.</TextUnit>
    <TextUnit id="3181" loc="5.689">ὣς φάτο, τὸν δ' οὔ τι προσέφη κορυθαίολος ̔́Εκτωρ,</TextUnit>
    <TextUnit id="3182" loc="5.690">ἀλλὰ παρήϊξεν λελιημένος ὄφρα τάχιστα</TextUnit>
    <TextUnit id="3183" loc="5.691">ὤσαιτ' ̓Αργείους, πολέων δ' ἀπὸ θυμὸν ἕλοιτο.</TextUnit>
    <TextUnit id="3184" loc="5.692">οἳ μὲν ἄρ' ἀντίθεον Σαρπηδόνα δῖοι ἑταῖροι</TextUnit>
    <TextUnit id="3185" loc="5.693">εἷσαν ὑπ' αἰγιόχοιο Διὸς περικαλλέϊ φηγῷ:</TextUnit>
    <TextUnit id="3186" loc="5.694">ἐκ δ' ἄρα οἱ μηροῦ δόρυ μείλινον ὦσε θύραζε</TextUnit>
    <TextUnit id="3187" loc="5.695">ἴφθιμος Πελάγων, ὅς οἱ φίλος ἦεν ἑταῖρος.</TextUnit>
    <TextUnit id="3188" loc="5.696">τὸν δ' ἔλιπε ψυχή, κατὰ δ' ὀφθαλμῶν κέχυτ' ἀχλύς:</TextUnit>
    <TextUnit id="3189" loc="5.697">αὖτις δ' ἐμπνύνθη, περὶ δὲ πνοιὴ Βορέαο</TextUnit>
    <TextUnit id="3190" loc="5.698">ζώγρει ἐπιπνείουσα κακῶς κεκαφηότα θυμόν.</TextUnit>
    <TextUnit id="3191" loc="5.699">̓Αργεῖοι δ' ὑπ' ̓́Αρηϊ καὶ ̔́Εκτορι χαλκοκορυστῇ</TextUnit>
    <TextUnit id="3192" loc="5.700">οὔτε ποτὲ προτρέποντο μελαινάων ἐπὶ νηῶν</TextUnit>
    <TextUnit id="3193" loc="5.701">οὔτε ποτ' ἀντεφέροντο μάχῃ, ἀλλ' αἰὲν ὀπίσσω</TextUnit>
    <TextUnit id="3194" loc="5.702">χάζονθ', ὡς ἐπύθοντο μετὰ Τρώεσσιν ̓́Αρηα.</TextUnit>
    <TextUnit id="3195" loc="5.703">ἔνθα τίνα πρῶτον τίνα δ' ὕστατον ἐξενάριξαν</TextUnit>
    <TextUnit id="3196" loc="5.704">̔́Εκτωρ τε Πριάμοιο πάϊς καὶ χάλκεος ̓́Αρης;</TextUnit>
    <TextUnit id="3197" loc="5.705">ἀντίθεον Τεύθραντ', ἐπὶ δὲ πλήξιππον ̓Ορέστην,</TextUnit>
    <TextUnit id="3198" loc="5.706">Τρῆχόν τ' αἰχμητὴν Αἰτώλιον Οἰνόμαόν τε,</TextUnit>
    <TextUnit id="3199" loc="5.707">Οἰνοπίδην θ' ̔́Ελενον καὶ ̓Ορέσβιον αἰολομίτρην,</TextUnit>
    <TextUnit id="3200" loc="5.708">ὅς ῥ' ἐν ̔́Υλῃ ναίεσκε μέγα πλούτοιο μεμηλώς,</TextUnit>
    <TextUnit id="3201" loc="5.709">λίμνῃ κεκλιμένος Κηφισίδι: πὰρ δέ οἱ ἄλλοι</TextUnit>
    <TextUnit id="3202" loc="5.710">ναῖον Βοιωτοὶ μάλα πίονα δῆμον ἔχοντες.</TextUnit>
    <TextUnit id="3203" loc="5.711">τοὺς δ' ὡς οὖν ἐνόησε θεὰ λευκώλενος ̔́Ηρη</TextUnit>
    <TextUnit id="3204" loc="5.712">̓Αργείους ὀλέκοντας ἐνὶ κρατερῇ ὑσμίνῃ,</TextUnit>
    <TextUnit id="3205" loc="5.713">αὐτίκ' ̓Αθηναίην ἔπεα πτερόεντα προσηύδα:</TextUnit>
    <TextUnit id="3206" loc="5.714">ὢ πόποι αἰγιόχοιο Διὸς τέκος ̓Ατρυτώνη,</TextUnit>
    <TextUnit id="3207" loc="5.715">ἦ ῥ' ἅλιον τὸν μῦθον ὑπέστημεν Μενελάῳ</TextUnit>
    <TextUnit id="3208" loc="5.716">̓́Ιλιον ἐκπέρσαντ' εὐτείχεον ἀπονέεσθαι,</TextUnit>
    <TextUnit id="3209" loc="5.717">εἰ οὕτω μαίνεσθαι ἐάσομεν οὖλον ̓́Αρηα.</TextUnit>
    <TextUnit id="3210" loc="5.718">ἀλλ' ἄγε δὴ καὶ νῶϊ μεδώμεθα θούριδος ἀλκῆς.</TextUnit>
    <TextUnit id="3211" loc="5.719">ὣς ἔφατ', οὐδ' ἀπίθησε θεὰ γλαυκῶπις ̓Αθήνη.</TextUnit>
    <TextUnit id="3212" loc="5.720">ἣ μὲν ἐποιχομένη χρυσάμπυκας ἔντυεν ἵππους</TextUnit>
    <TextUnit id="3213" loc="5.721">̔́Ηρη πρέσβα θεὰ θυγάτηρ μεγάλοιο Κρόνοιο:</TextUnit>
    <TextUnit id="3214" loc="5.722">̔́Ηβη δ' ἀμφ' ὀχέεσσι θοῶς βάλε καμπύλα κύκλα</TextUnit>
    <TextUnit id="3215" loc="5.723">χάλκεα ὀκτάκνημα σιδηρέῳ ἄξονι ἀμφίς.</TextUnit>
    <TextUnit id="3216" loc="5.724">τῶν ἤτοι χρυσέη ἴτυς ἄφθιτος, αὐτὰρ ὕπερθε</TextUnit>
    <TextUnit id="3217" loc="5.725">χάλκε' ἐπίσσωτρα προσαρηρότα, θαῦμα ἰδέσθαι:</TextUnit>
    <TextUnit id="3218" loc="5.726">πλῆμναι δ' ἀργύρου εἰσὶ περίδρομοι ἀμφοτέρωθεν:</TextUnit>
    <TextUnit id="3219" loc="5.727">δίφρος δὲ χρυσέοισι καὶ ἀργυρέοισιν ἱμᾶσιν</TextUnit>
    <TextUnit id="3220" loc="5.728">ἐντέταται, δοιαὶ δὲ περίδρομοι ἄντυγές εἰσι.</TextUnit>
    <TextUnit id="3221" loc="5.729">τοῦ δ' ἐξ ἀργύρεος ῥυμὸς πέλεν: αὐτὰρ ἐπ' ἄκρῳ</TextUnit>
    <TextUnit id="3222" loc="5.730">δῆσε χρύσειον καλὸν ζυγόν, ἐν δὲ λέπαδνα</TextUnit>
    <TextUnit id="3223" loc="5.731">κάλ' ἔβαλε χρύσει': ὑπὸ δὲ ζυγὸν ἤγαγεν ̔́Ηρη</TextUnit>
    <TextUnit id="3224" loc="5.732">ἵππους ὠκύποδας, μεμαυῖ' ἔριδος καὶ ἀϋτῆς.</TextUnit>
    <TextUnit id="3225" loc="5.733">αὐτὰρ ̓Αθηναίη κούρη Διὸς αἰγιόχοιο</TextUnit>
    <TextUnit id="3226" loc="5.734">πέπλον μὲν κατέχευεν ἑανὸν πατρὸς ἐπ' οὔδει</TextUnit>
    <TextUnit id="3227" loc="5.735">ποικίλον, ὅν ῥ' αὐτὴ ποιήσατο καὶ κάμε χερσίν:</TextUnit>
    <TextUnit id="3228" loc="5.736">ἣ δὲ χιτῶν' ἐνδῦσα Διὸς νεφεληγερέταο</TextUnit>
    <TextUnit id="3229" loc="5.737">τεύχεσιν ἐς πόλεμον θωρήσσετο δακρυόεντα.</TextUnit>
    <TextUnit id="3230" loc="5.738">ἀμφὶ δ' ἄρ' ὤμοισιν βάλετ' αἰγίδα θυσσανόεσσαν</TextUnit>
    <TextUnit id="3231" loc="5.739">δεινήν, ἣν περὶ μὲν πάντῃ Φόβος ἐστεφάνωται,</TextUnit>
    <TextUnit id="3232" loc="5.740">ἐν δ' ̓́Ερις, ἐν δ' ̓Αλκή, ἐν δὲ κρυόεσσα ̓Ιωκή,</TextUnit>
    <TextUnit id="3233" loc="5.741">ἐν δέ τε Γοργείη κεφαλὴ δεινοῖο πελώρου</TextUnit>
    <TextUnit id="3234" loc="5.742">δεινή τε σμερδνή τε, Διὸς τέρας αἰγιόχοιο.</TextUnit>
    <TextUnit id="3235" loc="5.743">κρατὶ δ' ἐπ' ἀμφίφαλον κυνέην θέτο τετραφάληρον</TextUnit>
    <TextUnit id="3236" loc="5.744">χρυσείην, ἑκατὸν πολίων πρυλέεσς' ἀραρυῖαν:</TextUnit>
    <TextUnit id="3237" loc="5.745">ἐς δ' ὄχεα φλόγεα ποσὶ βήσετο, λάζετο δ' ἔγχος</TextUnit>
    <TextUnit id="3238" loc="5.746">βριθὺ μέγα στιβαρόν, τῷ δάμνησι στίχας ἀνδρῶν</TextUnit>
    <TextUnit id="3239" loc="5.747">ἡρώων, οἷσίν τε κοτέσσεται ὀβριμοπάτρη.</TextUnit>
    <TextUnit id="3240" loc="5.748">̔́Ηρη δὲ μάστιγι θοῶς ἐπεμαίετ' ἄρ' ἵππους:</TextUnit>
    <TextUnit id="3241" loc="5.749">αὐτόμαται δὲ πύλαι μύκον οὐρανοῦ ἃς ἔχον ̔͂Ωραι,</TextUnit>
    <TextUnit id="3242" loc="5.750">τῇς ἐπιτέτραπται μέγας οὐρανὸς Οὔλυμπός τε</TextUnit>
    <TextUnit id="3243" loc="5.751">ἠμὲν ἀνακλῖναι πυκινὸν νέφος ἠδ' ἐπιθεῖναι.</TextUnit>
    <TextUnit id="3244" loc="5.752">τῇ ῥα δι' αὐτάων κεντρηνεκέας ἔχον ἵππους:</TextUnit>
    <TextUnit id="3245" loc="5.753">εὗρον δὲ Κρονίωνα θεῶν ἄτερ ἥμενον ἄλλων</TextUnit>
    <TextUnit id="3246" loc="5.754">ἀκροτάτῃ κορυφῇ πολυδειράδος Οὐλύμποιο.</TextUnit>
    <TextUnit id="3247" loc="5.755">ἔνθ' ἵππους στήσασα θεὰ λευκώλενος ̔́Ηρη</TextUnit>
    <TextUnit id="3248" loc="5.756">Ζῆν' ὕπατον Κρονίδην ἐξείρετο καὶ προσέειπε:</TextUnit>
    <TextUnit id="3249" loc="5.757">Ζεῦ πάτερ οὐ νεμεσίζῃ ̓́Αρῃ τάδε καρτερὰ ἔργα</TextUnit>
    <TextUnit id="3250" loc="5.758">ὁσσάτιόν τε καὶ οἷον ἀπώλεσε λαὸν ̓Αχαιῶν</TextUnit>
    <TextUnit id="3251" loc="5.759">μὰψ ἀτὰρ οὐ κατὰ κόσμον ἐμοὶ δ' ἄχος, οἳ δὲ ἕκηλοι</TextUnit>
    <TextUnit id="3252" loc="5.760">τέρπονται Κύπρίς τε καὶ ἀργυρότοξος ̓Απόλλων</TextUnit>
    <TextUnit id="3253" loc="5.761">ἄφρονα τοῦτον ἀνέντες, ὃς οὔ τινα οἶδε θέμιστα;</TextUnit>
    <TextUnit id="3254" loc="5.762">Ζεῦ πάτερ ἦ ῥά τί μοι κεχολώσεαι, αἴ κεν ̓́Αρηα</TextUnit>
    <TextUnit id="3255" loc="5.763">λυγρῶς πεπληγυῖα μάχης ἐξαποδίωμαι;</TextUnit>
    <TextUnit id="3256" loc="5.764">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="3257" loc="5.765">ἄγρει μάν οἱ ἔπορσον ̓Αθηναίην ἀγελείην,</TextUnit>
    <TextUnit id="3258" loc="5.766">ἥ ἑ μάλιστ' εἴωθε κακῇς ὀδύνῃσι πελάζειν.</TextUnit>
    <TextUnit id="3259" loc="5.767">ὣς ἔφατ', οὐδ' ἀπίθησε θεὰ λευκώλενος ̔́Ηρη,</TextUnit>
    <TextUnit id="3260" loc="5.768">μάστιξεν δ' ἵππους: τὼ δ' οὐκ ἀέκοντε πετέσθην</TextUnit>
    <TextUnit id="3261" loc="5.769">μεσσηγὺς γαίης τε καὶ οὐρανοῦ ἀστερόεντος.</TextUnit>
    <TextUnit id="3262" loc="5.770">ὅσσον δ' ἠεροειδὲς ἀνὴρ ἴδεν ὀφθαλμοῖσιν</TextUnit>
    <TextUnit id="3263" loc="5.771">ἥμενος ἐν σκοπιῇ, λεύσσων ἐπὶ οἴνοπα πόντον,</TextUnit>
    <TextUnit id="3264" loc="5.772">τόσσον ἐπιθρῴσκουσι θεῶν ὑψηχέες ἵπποι.</TextUnit>
    <TextUnit id="3265" loc="5.773">ἀλλ' ὅτε δὴ Τροίην ἷξον ποταμώ τε ῥέοντε,</TextUnit>
    <TextUnit id="3266" loc="5.774">ἧχι ῥοὰς Σιμόεις συμβάλλετον ἠδὲ Σκάμανδρος,</TextUnit>
    <TextUnit id="3267" loc="5.775">ἔνθ' ἵππους ἔστησε θεὰ λευκώλενος ̔́Ηρη</TextUnit>
    <TextUnit id="3268" loc="5.776">λύσας' ἐξ ὀχέων, περὶ δ' ἠέρα πουλὺν ἔχευε:</TextUnit>
    <TextUnit id="3269" loc="5.777">τοῖσιν δ' ἀμβροσίην Σιμόεις ἀνέτειλε νέμεσθαι.</TextUnit>
    <TextUnit id="3270" loc="5.778">αἳ δὲ βάτην τρήρωσι πελειάσιν ἴθμαθ' ὁμοῖαι</TextUnit>
    <TextUnit id="3271" loc="5.779">ἀνδράσιν ̓Αργείοισιν ἀλεξέμεναι μεμαυῖαι:</TextUnit>
    <TextUnit id="3272" loc="5.780">ἀλλ' ὅτε δή ῥ' ἵκανον ὅθι πλεῖστοι καὶ ἄριστοι</TextUnit>
    <TextUnit id="3273" loc="5.781">ἕστασαν ἀμφὶ βίην Διομήδεος ἱπποδάμοιο</TextUnit>
    <TextUnit id="3274" loc="5.782">εἰλόμενοι λείουσιν ἐοικότες ὠμοφάγοισιν</TextUnit>
    <TextUnit id="3275" loc="5.783">ἢ συσὶ κάπροισιν, τῶν τε σθένος οὐκ ἀλαπαδνόν,</TextUnit>
    <TextUnit id="3276" loc="5.784">ἔνθα στᾶς' ἤϋσε θεὰ λευκώλενος ̔́Ηρη</TextUnit>
    <TextUnit id="3277" loc="5.785">Στέντορι εἰσαμένη μεγαλήτορι χαλκεοφώνῳ,</TextUnit>
    <TextUnit id="3278" loc="5.786">ὃς τόσον αὐδήσασχ' ὅσον ἄλλοι πεντήκοντα:</TextUnit>
    <TextUnit id="3279" loc="5.787">αἰδὼς ̓Αργεῖοι κάκ' ἐλέγχεα εἶδος ἀγητοί:</TextUnit>
    <TextUnit id="3280" loc="5.788">ὄφρα μὲν ἐς πόλεμον πωλέσκετο δῖος ̓Αχιλλεύς,</TextUnit>
    <TextUnit id="3281" loc="5.789">οὐδέ ποτε Τρῶες πρὸ πυλάων Δαρδανιάων</TextUnit>
    <TextUnit id="3282" loc="5.790">οἴχνεσκον: κείνου γὰρ ἐδείδισαν ὄβριμον ἔγχος:</TextUnit>
    <TextUnit id="3283" loc="5.791">νῦν δὲ ἑκὰς πόλιος κοίλῃς ἐπὶ νηυσὶ μάχονται.</TextUnit>
    <TextUnit id="3284" loc="5.792">ὣς εἰποῦς' ὄτρυνε μένος καὶ θυμὸν ἑκάστου.</TextUnit>
    <TextUnit id="3285" loc="5.793">Τυδεί̈δῃ δ' ἐπόρουσε θεὰ γλαυκῶπις ̓Αθήνη:</TextUnit>
    <TextUnit id="3286" loc="5.794">εὗρε δὲ τόν γε ἄνακτα παρ' ἵπποισιν καὶ ὄχεσφιν</TextUnit>
    <TextUnit id="3287" loc="5.795">ἕλκος ἀναψύχοντα τό μιν βάλε Πάνδαρος ἰῷ.</TextUnit>
    <TextUnit id="3288" loc="5.796">ἱδρὼς γάρ μιν ἔτειρεν ὑπὸ πλατέος τελαμῶνος</TextUnit>
    <TextUnit id="3289" loc="5.797">ἀσπίδος εὐκύκλου: τῷ τείρετο, κάμνε δὲ χεῖρα,</TextUnit>
    <TextUnit id="3290" loc="5.798">ἂν δ' ἴσχων τελαμῶνα κελαινεφὲς αἷμ' ἀπομόργνυ.</TextUnit>
    <TextUnit id="3291" loc="5.799">ἱππείου δὲ θεὰ ζυγοῦ ἥψατο φώνησέν τε:</TextUnit>
    <TextUnit id="3292" loc="5.800">ἦ ὀλίγον οἷ παῖδα ἐοικότα γείνατο Τυδεύς.</TextUnit>
    <TextUnit id="3293" loc="5.801">Τυδεύς τοι μικρὸς μὲν ἔην δέμας, ἀλλὰ μαχητής:</TextUnit>
    <TextUnit id="3294" loc="5.802">καί ῥ' ὅτε πέρ μιν ἐγὼ πολεμίζειν οὐκ εἴασκον</TextUnit>
    <TextUnit id="3295" loc="5.803">οὐδ' ἐκπαιφάσσειν, ὅτε τ' ἤλυθε νόσφιν ̓Αχαιῶν</TextUnit>
    <TextUnit id="3296" loc="5.804">ἄγγελος ἐς Θήβας πολέας μετὰ Καδμείωνας:</TextUnit>
    <TextUnit id="3297" loc="5.805">δαίνυσθαί μιν ἄνωγον ἐνὶ μεγάροισιν ἕκηλον:</TextUnit>
    <TextUnit id="3298" loc="5.806">αὐτὰρ ὃ θυμὸν ἔχων ὃν καρτερὸν ὡς τὸ πάρος περ</TextUnit>
    <TextUnit id="3299" loc="5.807">κούρους Καδμείων προκαλίζετο, πάντα δ' ἐνίκα</TextUnit>
    <TextUnit id="3300" loc="5.808">ῥηϊδίως: τοίη οἱ ἐγὼν ἐπιτάρροθος ἦα.</TextUnit>
    <TextUnit id="3301" loc="5.809">σοὶ δ' ἤτοι μὲν ἐγὼ παρά θ' ἵσταμαι ἠδὲ φυλάσσω,</TextUnit>
    <TextUnit id="3302" loc="5.810">καί σε προφρονέως κέλομαι Τρώεσσι μάχεσθαι:</TextUnit>
    <TextUnit id="3303" loc="5.811">ἀλλά σευ ἢ κάματος πολυᾶϊξ γυῖα δέδυκεν</TextUnit>
    <TextUnit id="3304" loc="5.812">ἤ νύ σέ που δέος ἴσχει ἀκήριον: οὐ σύ γ' ἔπειτα</TextUnit>
    <TextUnit id="3305" loc="5.813">Τυδέος ἔκγονός ἐσσι δαί̈φρονος Οἰνεί̈δαο.</TextUnit>
    <TextUnit id="3306" loc="5.814">τὴν δ' ἀπαμειβόμενος προσέφη κρατερὸς Διομήδης:</TextUnit>
    <TextUnit id="3307" loc="5.815">γιγνώσκω σε θεὰ θύγατερ Διὸς αἰγιόχοιο:</TextUnit>
    <TextUnit id="3308" loc="5.816">τώ τοι προφρονέως ἐρέω ἔπος οὐδ' ἐπικεύσω.</TextUnit>
    <TextUnit id="3309" loc="5.817">οὔτέ τί με δέος ἴσχει ἀκήριον οὔτέ τις ὄκνος,</TextUnit>
    <TextUnit id="3310" loc="5.818">ἀλλ' ἔτι σέων μέμνημαι ἐφετμέων ἃς ἐπέτειλας:</TextUnit>
    <TextUnit id="3311" loc="5.819">οὔ μ' εἴας μακάρεσσι θεοῖς ἀντικρὺ μάχεσθαι</TextUnit>
    <TextUnit id="3312" loc="5.820">τοῖς ἄλλοις: ἀτὰρ εἴ κε Διὸς θυγάτηρ ̓Αφροδίτη</TextUnit>
    <TextUnit id="3313" loc="5.821">ἔλθῃς' ἐς πόλεμον, τήν γ' οὐτάμεν ὀξέϊ χαλκῷ.</TextUnit>
    <TextUnit id="3314" loc="5.822">τοὔνεκα νῦν αὐτός τ' ἀναχάζομαι ἠδὲ καὶ ἄλλους</TextUnit>
    <TextUnit id="3315" loc="5.823">̓Αργείους ἐκέλευσα ἀλήμεναι ἐνθάδε πάντας:</TextUnit>
    <TextUnit id="3316" loc="5.824">γιγνώσκω γὰρ ̓́Αρηα μάχην ἀνὰ κοιρανέοντα.</TextUnit>
    <TextUnit id="3317" loc="5.825">τὸν δ' ἠμείβετ' ἔπειτα θεὰ γλαυκῶπις ̓Αθήνη:</TextUnit>
    <TextUnit id="3318" loc="5.826">Τυδεί̈δη Διόμηδες ἐμῷ κεχαρισμένε θυμῷ</TextUnit>
    <TextUnit id="3319" loc="5.827">μήτε σύ γ' ̓́Αρηα τό γε δείδιθι μήτε τιν' ἄλλον</TextUnit>
    <TextUnit id="3320" loc="5.828">ἀθανάτων, τοίη τοι ἐγὼν ἐπιτάρροθός εἰμι:</TextUnit>
    <TextUnit id="3321" loc="5.829">ἀλλ' ἄγ' ἐπ' ̓́Αρηϊ πρώτῳ ἔχε μώνυχας ἵππους,</TextUnit>
    <TextUnit id="3322" loc="5.830">τύψον δὲ σχεδίην μηδ' ἅζεο θοῦρον ̓́Αρηα</TextUnit>
    <TextUnit id="3323" loc="5.831">τοῦτον μαινόμενον, τυκτὸν κακόν, ἀλλοπρόσαλλον,</TextUnit>
    <TextUnit id="3324" loc="5.832">ὃς πρῴην μὲν ἐμοί τε καὶ ̔́Ηρῃ στεῦτ' ἀγορεύων</TextUnit>
    <TextUnit id="3325" loc="5.833">Τρωσὶ μαχήσεσθαι, ἀτὰρ ̓Αργείοισιν ἀρήξειν,</TextUnit>
    <TextUnit id="3326" loc="5.834">νῦν δὲ μετὰ Τρώεσσιν ὁμιλεῖ, τῶν δὲ λέλασται.</TextUnit>
    <TextUnit id="3327" loc="5.835">ὣς φαμένη Σθένελον μὲν ἀφ' ἵππων ὦσε χαμᾶζε,</TextUnit>
    <TextUnit id="3328" loc="5.836">χειρὶ πάλιν ἐρύσας', ὃ δ' ἄρ' ἐμμαπέως ἀπόρουσεν:</TextUnit>
    <TextUnit id="3329" loc="5.837">ἣ δ' ἐς δίφρον ἔβαινε παραὶ Διομήδεα δῖον</TextUnit>
    <TextUnit id="3330" loc="5.838">ἐμμεμαυῖα θεά: μέγα δ' ἔβραχε φήγινος ἄξων</TextUnit>
    <TextUnit id="3331" loc="5.839">βριθοσύνῃ: δεινὴν γὰρ ἄγεν θεὸν ἄνδρά τ' ἄριστον.</TextUnit>
    <TextUnit id="3332" loc="5.840">λάζετο δὲ μάστιγα καὶ ἡνία Παλλὰς ̓Αθήνη:</TextUnit>
    <TextUnit id="3333" loc="5.841">αὐτίκ' ἐπ' ̓́Αρηϊ πρώτῳ ἔχε μώνυχας ἵππους.</TextUnit>
    <TextUnit id="3334" loc="5.842">ἤτοι ὃ μὲν Περίφαντα πελώριον ἐξενάριζεν</TextUnit>
    <TextUnit id="3335" loc="5.843">Αἰτωλῶν ὄχ' ἄριστον ̓Οχησίου ἀγλαὸν υἱόν:</TextUnit>
    <TextUnit id="3336" loc="5.844">τὸν μὲν ̓́Αρης ἐνάριζε μιαιφόνος: αὐτὰρ ̓Αθήνη</TextUnit>
    <TextUnit id="3337" loc="5.845">δῦν' ̓́Αϊδος κυνέην, μή μιν ἴδοι ὄβριμος ̓́Αρης.</TextUnit>
    <TextUnit id="3338" loc="5.846">ὡς δὲ ἴδε βροτολοιγὸς ̓́Αρης Διομήδεα δῖον,</TextUnit>
    <TextUnit id="3339" loc="5.847">ἤτοι ὃ μὲν Περίφαντα πελώριον αὐτόθ' ἔασε</TextUnit>
    <TextUnit id="3340" loc="5.848">κεῖσθαι ὅθι πρῶτον κτείνων ἐξαίνυτο θυμόν,</TextUnit>
    <TextUnit id="3341" loc="5.849">αὐτὰρ ὃ βῆ ῥ' ἰθὺς Διομήδεος ἱπποδάμοιο.</TextUnit>
    <TextUnit id="3342" loc="5.850">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="3343" loc="5.851">πρόσθεν ̓́Αρης ὠρέξαθ' ὑπὲρ ζυγὸν ἡνία θ' ἵππων</TextUnit>
    <TextUnit id="3344" loc="5.852">ἔγχεϊ χαλκείῳ μεμαὼς ἀπὸ θυμὸν ἑλέσθαι:</TextUnit>
    <TextUnit id="3345" loc="5.853">καὶ τό γε χειρὶ λαβοῦσα θεὰ γλαυκῶπις ̓Αθήνη</TextUnit>
    <TextUnit id="3346" loc="5.854">ὦσεν ὑπὲκ δίφροιο ἐτώσιον ἀϊχθῆναι.</TextUnit>
    <TextUnit id="3347" loc="5.855">δεύτερος αὖθ' ὡρμᾶτο βοὴν ἀγαθὸς Διομήδης</TextUnit>
    <TextUnit id="3348" loc="5.856">ἔγχεϊ χαλκείῳ: ἐπέρεισε δὲ Παλλὰς ̓Αθήνη</TextUnit>
    <TextUnit id="3349" loc="5.857">νείατον ἐς κενεῶνα ὅθι ζωννύσκετο μίτρῃ:</TextUnit>
    <TextUnit id="3350" loc="5.858">τῇ ῥά μιν οὖτα τυχών, διὰ δὲ χρόα καλὸν ἔδαψεν,</TextUnit>
    <TextUnit id="3351" loc="5.859">ἐκ δὲ δόρυ σπάσεν αὖτις: ὃ δ' ἔβραχε χάλκεος ̓́Αρης</TextUnit>
    <TextUnit id="3352" loc="5.860">ὅσσόν τ' ἐννεάχιλοι ἐπίαχον ἢ δεκάχιλοι</TextUnit>
    <TextUnit id="3353" loc="5.861">ἀνέρες ἐν πολέμῳ ἔριδα ξυνάγοντες ̓́Αρηος.</TextUnit>
    <TextUnit id="3354" loc="5.862">τοὺς δ' ἄρ' ὑπὸ τρόμος εἷλεν ̓Αχαιούς τε Τρῶάς τε</TextUnit>
    <TextUnit id="3355" loc="5.863">δείσαντας: τόσον ἔβραχ' ̓́Αρης ἆτος πολέμοιο.</TextUnit>
    <TextUnit id="3356" loc="5.864">οἵη δ' ἐκ νεφέων ἐρεβεννὴ φαίνεται ἀὴρ</TextUnit>
    <TextUnit id="3357" loc="5.865">καύματος ἐξ ἀνέμοιο δυσαέος ὀρνυμένοιο,</TextUnit>
    <TextUnit id="3358" loc="5.866">τοῖος Τυδεί̈δῃ Διομήδεϊ χάλκεος ̓́Αρης</TextUnit>
    <TextUnit id="3359" loc="5.867">φαίνεθ' ὁμοῦ νεφέεσσιν ἰὼν εἰς οὐρανὸν εὐρύν.</TextUnit>
    <TextUnit id="3360" loc="5.868">καρπαλίμως δ' ἵκανε θεῶν ἕδος αἰπὺν ̓́Ολυμπον,</TextUnit>
    <TextUnit id="3361" loc="5.869">πὰρ δὲ Διὶ Κρονίωνι καθέζετο θυμὸν ἀχεύων,</TextUnit>
    <TextUnit id="3362" loc="5.870">δεῖξεν δ' ἄμβροτον αἷμα καταρρέον ἐξ ὠτειλῆς,</TextUnit>
    <TextUnit id="3363" loc="5.871">καί ῥ' ὀλοφυρόμενος ἔπεα πτερόεντα προσηύδα:</TextUnit>
    <TextUnit id="3364" loc="5.872">Ζεῦ πάτερ οὐ νεμεσίζῃ ὁρῶν τάδε καρτερὰ ἔργα;</TextUnit>
    <TextUnit id="3365" loc="5.873">αἰεί τοι ῥίγιστα θεοὶ τετληότες εἰμὲν</TextUnit>
    <TextUnit id="3366" loc="5.874">ἀλλήλων ἰότητι, χάριν ἄνδρεσσι φέροντες.</TextUnit>
    <TextUnit id="3367" loc="5.875">σοὶ πάντες μαχόμεσθα: σὺ γὰρ τέκες ἄφρονα κούρην</TextUnit>
    <TextUnit id="3368" loc="5.876">οὐλομένην, ᾗ τ' αἰὲν ἀήσυλα ἔργα μέμηλεν.</TextUnit>
    <TextUnit id="3369" loc="5.877">ἄλλοι μὲν γὰρ πάντες ὅσοι θεοί εἰς' ἐν ̓Ολύμπῳ</TextUnit>
    <TextUnit id="3370" loc="5.878">σοί τ' ἐπιπείθονται καὶ δεδμήμεσθα ἕκαστος:</TextUnit>
    <TextUnit id="3371" loc="5.879">ταύτην δ' οὔτ' ἔπεϊ προτιβάλλεαι οὔτέ τι ἔργῳ,</TextUnit>
    <TextUnit id="3372" loc="5.880">ἀλλ' ἀνιεῖς, ἐπεὶ αὐτὸς ἐγείναο παῖδ' ἀί̈δηλον:</TextUnit>
    <TextUnit id="3373" loc="5.881">ἣ νῦν Τυδέος υἱὸν ὑπερφίαλον Διομήδεα</TextUnit>
    <TextUnit id="3374" loc="5.882">μαργαίνειν ἀνέηκεν ἐπ' ἀθανάτοισι θεοῖσι.</TextUnit>
    <TextUnit id="3375" loc="5.883">Κύπριδα μὲν πρῶτον σχεδὸν οὔτασε χεῖρ' ἐπὶ καρπῷ,</TextUnit>
    <TextUnit id="3376" loc="5.884">αὐτὰρ ἔπειτ' αὐτῷ μοι ἐπέσσυτο δαίμονι ἶσος:</TextUnit>
    <TextUnit id="3377" loc="5.885">ἀλλά μ' ὑπήνεικαν ταχέες πόδες: ἦ τέ κε δηρὸν</TextUnit>
    <TextUnit id="3378" loc="5.886">αὐτοῦ πήματ' ἔπασχον ἐν αἰνῇσιν νεκάδεσσιν,</TextUnit>
    <TextUnit id="3379" loc="5.887">ἤ κε ζὼς ἀμενηνὸς ἔα χαλκοῖο τυπῇσι.</TextUnit>
    <TextUnit id="3380" loc="5.888">τὸν δ' ἄρ' ὑπόδρα ἰδὼν προσέφη νεφεληγερέτα Ζεύς.</TextUnit>
    <TextUnit id="3381" loc="5.889">μή τί μοι ἀλλοπρόσαλλε παρεζόμενος μινύριζε.</TextUnit>
    <TextUnit id="3382" loc="5.890">ἔχθιστος δέ μοί ἐσσι θεῶν οἳ ̓́Ολυμπον ἔχουσιν:</TextUnit>
    <TextUnit id="3383" loc="5.891">αἰεὶ γάρ τοι ἔρις τε φίλη πόλεμοί τε μάχαι τε.</TextUnit>
    <TextUnit id="3384" loc="5.892">μητρός τοι μένος ἐστὶν ἀάσχετον οὐκ ἐπιεικτὸν</TextUnit>
    <TextUnit id="3385" loc="5.893">̔́Ηρης: τὴν μὲν ἐγὼ σπουδῇ δάμνημ' ἐπέεσσι:</TextUnit>
    <TextUnit id="3386" loc="5.894">τώ ς' ὀί̈ω κείνης τάδε πάσχειν ἐννεσίῃσιν.</TextUnit>
    <TextUnit id="3387" loc="5.895">ἀλλ' οὐ μάν ς' ἔτι δηρὸν ἀνέξομαι ἄλγε' ἔχοντα:</TextUnit>
    <TextUnit id="3388" loc="5.896">ἐκ γὰρ ἐμεῦ γένος ἐσσί, ἐμοὶ δέ σε γείνατο μήτηρ:</TextUnit>
    <TextUnit id="3389" loc="5.897">εἰ δέ τευ ἐξ ἄλλου γε θεῶν γένευ ὧδ' ἀί̈δηλος</TextUnit>
    <TextUnit id="3390" loc="5.898">καί κεν δὴ πάλαι ἦσθα ἐνέρτερος Οὐρανιώνων.</TextUnit>
    <TextUnit id="3391" loc="5.899">ὣς φάτο, καὶ Παιήον' ἀνώγειν ἰήσασθαι.</TextUnit>
    <TextUnit id="3392" loc="5.900">τῷ δ' ἐπὶ Παιήων ὀδυνήφατα φάρμακα πάσσων</TextUnit>
    <TextUnit id="3393" loc="5.901">ἠκέσατ': οὐ μὲν γάρ τι καταθνητός γ' ἐτέτυκτο.</TextUnit>
    <TextUnit id="3394" loc="5.902">ὡς δ' ὅτ' ὀπὸς γάλα λευκὸν ἐπειγόμενος συνέπηξεν</TextUnit>
    <TextUnit id="3395" loc="5.903">ὑγρὸν ἐόν, μάλα δ' ὦκα περιτρέφεται κυκόωντι,</TextUnit>
    <TextUnit id="3396" loc="5.904">ὣς ἄρα καρπαλίμως ἰήσατο θοῦρον ̓́Αρηα.</TextUnit>
    <TextUnit id="3397" loc="5.905">τὸν δ' ̔́Ηβη λοῦσεν, χαρίεντα δὲ εἵματα ἕσσε:</TextUnit>
    <TextUnit id="3398" loc="5.906">πὰρ δὲ Διὶ Κρονίωνι καθέζετο κύδεϊ γαίων.</TextUnit>
    <TextUnit id="3399" loc="5.907">αἳ δ' αὖτις πρὸς δῶμα Διὸς μεγάλοιο νέοντο</TextUnit>
    <TextUnit id="3400" loc="5.908">̔́Ηρη τ' ̓Αργείη καὶ ̓Αλαλκομενηὶ̈ς ̓Αθήνη</TextUnit>
    <TextUnit id="3401" loc="5.909">παύσασαι βροτολοιγὸν ̓́Αρη' ἀνδροκτασιάων.</TextUnit>
    <TextUnit id="3402" loc="6.1">Τρώων δ' οἰώθη καὶ ̓Αχαιῶν φύλοπις αἰνή:</TextUnit>
    <TextUnit id="3403" loc="6.2">πολλὰ δ' ἄρ' ἔνθα καὶ ἔνθ' ἴθυσε μάχη πεδίοιο</TextUnit>
    <TextUnit id="3404" loc="6.3">ἀλλήλων ἰθυνομένων χαλκήρεα δοῦρα</TextUnit>
    <TextUnit id="3405" loc="6.4">μεσσηγὺς Σιμόεντος ἰδὲ Ξάνθοιο ῥοάων.</TextUnit>
    <TextUnit id="3406" loc="6.5">Αἴας δὲ πρῶτος Τελαμώνιος ἕρκος ̓Αχαιῶν</TextUnit>
    <TextUnit id="3407" loc="6.6">Τρώων ῥῆξε φάλαγγα, φόως δ' ἑτάροισιν ἔθηκεν,</TextUnit>
    <TextUnit id="3408" loc="6.7">ἄνδρα βαλὼν ὃς ἄριστος ἐνὶ Θρῄκεσσι τέτυκτο</TextUnit>
    <TextUnit id="3409" loc="6.8">υἱὸν ̓Εϋσσώρου ̓Ακάμαντ' ἠύ̈ν τε μέγαν τε.</TextUnit>
    <TextUnit id="3410" loc="6.9">τόν ῥ' ἔβαλε πρῶτος κόρυθος φάλον ἱπποδασείης,</TextUnit>
    <TextUnit id="3411" loc="6.10">ἐν δὲ μετώπῳ πῆξε, πέρησε δ' ἄρ' ὀστέον εἴσω</TextUnit>
    <TextUnit id="3412" loc="6.11">αἰχμὴ χαλκείη: τὸν δὲ σκότος ὄσσε κάλυψεν.</TextUnit>
    <TextUnit id="3413" loc="6.12">̓́Αξυλον δ' ἄρ' ἔπεφνε βοὴν ἀγαθὸς Διομήδης</TextUnit>
    <TextUnit id="3414" loc="6.13">Τευθρανίδην, ὃς ἔναιεν ἐϋκτιμένῃ ἐν ̓Αρίσβῃ</TextUnit>
    <TextUnit id="3415" loc="6.14">ἀφνειὸς βιότοιο, φίλος δ' ἦν ἀνθρώποισι.</TextUnit>
    <TextUnit id="3416" loc="6.15">πάντας γὰρ φιλέεσκεν ὁδῷ ἔπι οἰκία ναίων.</TextUnit>
    <TextUnit id="3417" loc="6.16">ἀλλά οἱ οὔ τις τῶν γε τότ' ἤρκεσε λυγρὸν ὄλεθρον</TextUnit>
    <TextUnit id="3418" loc="6.17">πρόσθεν ὑπαντιάσας, ἀλλ' ἄμφω θυμὸν ἀπηύρα</TextUnit>
    <TextUnit id="3419" loc="6.18">αὐτὸν καὶ θεράποντα Καλήσιον, ὅς ῥα τόθ' ἵππων</TextUnit>
    <TextUnit id="3420" loc="6.19">ἔσκεν ὑφηνίοχος: τὼ δ' ἄμφω γαῖαν ἐδύτην.</TextUnit>
    <TextUnit id="3421" loc="6.20">Δρῆσον δ' Εὐρύαλος καὶ ̓Οφέλτιον ἐξενάριξε:</TextUnit>
    <TextUnit id="3422" loc="6.21">βῆ δὲ μετ' Αἴσηπον καὶ Πήδασον, οὕς ποτε νύμφη</TextUnit>
    <TextUnit id="3423" loc="6.22">νηὶ̈ς ̓Αβαρβαρέη τέκ' ἀμύμονι Βουκολίωνι.</TextUnit>
    <TextUnit id="3424" loc="6.23">Βουκολίων δ' ἦν υἱὸς ἀγαυοῦ Λαομέδοντος</TextUnit>
    <TextUnit id="3425" loc="6.24">πρεσβύτατος γενεῇ, σκότιον δέ ἑ γείνατο μήτηρ:</TextUnit>
    <TextUnit id="3426" loc="6.25">ποιμαίνων δ' ἐπ' ὄεσσι μίγη φιλότητι καὶ εὐνῇ,</TextUnit>
    <TextUnit id="3427" loc="6.26">ἣ δ' ὑποκυσαμένη διδυμάονε γείνατο παῖδε.</TextUnit>
    <TextUnit id="3428" loc="6.27">καὶ μὲν τῶν ὑπέλυσε μένος καὶ φαίδιμα γυῖα</TextUnit>
    <TextUnit id="3429" loc="6.28">Μηκιστηϊάδης καὶ ἀπ' ὤμων τεύχε' ἐσύλα.</TextUnit>
    <TextUnit id="3430" loc="6.29">̓Αστύαλον δ' ἄρ' ἔπεφνε μενεπτόλεμος Πολυποίτης:</TextUnit>
    <TextUnit id="3431" loc="6.30">Πιδύτην δ' ̓Οδυσεὺς Περκώσιον ἐξενάριξεν</TextUnit>
    <TextUnit id="3432" loc="6.31">ἔγχεϊ χαλκείῳ, Τεῦκρος δ' ̓Αρετάονα δῖον.</TextUnit>
    <TextUnit id="3433" loc="6.32">̓Αντίλοχος δ' ̓́Αβληρον ἐνήρατο δουρὶ φαεινῷ</TextUnit>
    <TextUnit id="3434" loc="6.33">Νεστορίδης, ̓́Ελατον δὲ ἄναξ ἀνδρῶν ̓Αγαμέμνων:</TextUnit>
    <TextUnit id="3435" loc="6.34">ναῖε δὲ Σατνιόεντος ἐϋρρείταο παρ' ὄχθας</TextUnit>
    <TextUnit id="3436" loc="6.35">Πήδασον αἰπεινήν. Φύλακον δ' ἕλε Λήϊτος ἥρως</TextUnit>
    <TextUnit id="3437" loc="6.36">φεύγοντ': Εὐρύπυλος δὲ Μελάνθιον ἐξενάριξεν.</TextUnit>
    <TextUnit id="3438" loc="6.37">̓́Αδρηστον δ' ἄρ' ἔπειτα βοὴν ἀγαθὸς Μενέλαος</TextUnit>
    <TextUnit id="3439" loc="6.38">ζωὸν ἕλ': ἵππω γάρ οἱ ἀτυζομένω πεδίοιο</TextUnit>
    <TextUnit id="3440" loc="6.39">ὄζῳ ἔνι βλαφθέντε μυρικίνῳ ἀγκύλον ἅρμα</TextUnit>
    <TextUnit id="3441" loc="6.40">ἄξαντ' ἐν πρώτῳ ῥυμῷ αὐτὼ μὲν ἐβήτην</TextUnit>
    <TextUnit id="3442" loc="6.41">πρὸς πόλιν, ᾗ περ οἱ ἄλλοι ἀτυζόμενοι φοβέοντο,</TextUnit>
    <TextUnit id="3443" loc="6.42">αὐτὸς δ' ἐκ δίφροιο παρὰ τροχὸν ἐξεκυλίσθη</TextUnit>
    <TextUnit id="3444" loc="6.43">πρηνὴς ἐν κονίῃσιν ἐπὶ στόμα: πὰρ δέ οἱ ἔστη</TextUnit>
    <TextUnit id="3445" loc="6.44">̓Ατρεί̈δης Μενέλαος ἔχων δολιχόσκιον ἔγχος.</TextUnit>
    <TextUnit id="3446" loc="6.45">̓́Αδρηστος δ' ἄρ' ἔπειτα λαβὼν ἐλίσσετο γούνων:</TextUnit>
    <TextUnit id="3447" loc="6.46">ζώγρει ̓Ατρέος υἱέ, σὺ δ' ἄξια δέξαι ἄποινα:</TextUnit>
    <TextUnit id="3448" loc="6.47">πολλὰ δ' ἐν ἀφνειοῦ πατρὸς κειμήλια κεῖται</TextUnit>
    <TextUnit id="3449" loc="6.48">χαλκός τε χρυσός τε πολύκμητός τε σίδηρος,</TextUnit>
    <TextUnit id="3450" loc="6.49">τῶν κέν τοι χαρίσαιτο πατὴρ ἀπερείσι' ἄποινα</TextUnit>
    <TextUnit id="3451" loc="6.50">εἴ κεν ἐμὲ ζωὸν πεπύθοιτ' ἐπὶ νηυσὶν ̓Αχαιῶν.</TextUnit>
    <TextUnit id="3452" loc="6.51">ὣς φάτο, τῷ δ' ἄρα θυμὸν ἐνὶ στήθεσσιν ἔπειθε:</TextUnit>
    <TextUnit id="3453" loc="6.52">καὶ δή μιν τάχ' ἔμελλε θοὰς ἐπὶ νῆας ̓Αχαιῶν</TextUnit>
    <TextUnit id="3454" loc="6.53">δώσειν ᾧ θεράποντι καταξέμεν: ἀλλ' ̓Αγαμέμνων</TextUnit>
    <TextUnit id="3455" loc="6.54">ἀντίος ἦλθε θέων, καὶ ὁμοκλήσας ἔπος ηὔδα:</TextUnit>
    <TextUnit id="3456" loc="6.55">ὦ πέπον ὦ Μενέλαε, τί ἢ δὲ σὺ κήδεαι οὕτως</TextUnit>
    <TextUnit id="3457" loc="6.56">ἀνδρῶν; ἦ σοὶ ἄριστα πεποίηται κατὰ οἶκον</TextUnit>
    <TextUnit id="3458" loc="6.57">πρὸς Τρώων; τῶν μή τις ὑπεκφύγοι αἰπὺν ὄλεθρον</TextUnit>
    <TextUnit id="3459" loc="6.58">χεῖράς θ' ἡμετέρας, μηδ' ὅν τινα γαστέρι μήτηρ</TextUnit>
    <TextUnit id="3460" loc="6.59">κοῦρον ἐόντα φέροι, μηδ' ὃς φύγοι, ἀλλ' ἅμα πάντες</TextUnit>
    <TextUnit id="3461" loc="6.60">̓Ιλίου ἐξαπολοίατ' ἀκήδεστοι καὶ ἄφαντοι.</TextUnit>
    <TextUnit id="3462" loc="6.61">ὣς εἰπὼν ἔτρεψεν ἀδελφειοῦ φρένας ἥρως</TextUnit>
    <TextUnit id="3463" loc="6.62">αἴσιμα παρειπών: ὃ δ' ἀπὸ ἕθεν ὤσατο χειρὶ</TextUnit>
    <TextUnit id="3464" loc="6.63">ἥρω' ̓́Αδρηστον: τὸν δὲ κρείων ̓Αγαμέμνων</TextUnit>
    <TextUnit id="3465" loc="6.64">οὖτα κατὰ λαπάρην: ὃ δ' ἀνετράπετ', ̓Ατρεί̈δης δὲ</TextUnit>
    <TextUnit id="3466" loc="6.65">λὰξ ἐν στήθεσι βὰς ἐξέσπασε μείλινον ἔγχος.</TextUnit>
    <TextUnit id="3467" loc="6.66">Νέστωρ δ' ̓Αργείοισιν ἐκέκλετο μακρὸν ἀύ̈σας:</TextUnit>
    <TextUnit id="3468" loc="6.67">ὦ φίλοι ἥρωες Δαναοὶ θεράποντες ̓́Αρηος</TextUnit>
    <TextUnit id="3469" loc="6.68">μή τις νῦν ἐνάρων ἐπιβαλλόμενος μετόπισθε</TextUnit>
    <TextUnit id="3470" loc="6.69">μιμνέτω ὥς κε πλεῖστα φέρων ἐπὶ νῆας ἵκηται,</TextUnit>
    <TextUnit id="3471" loc="6.70">ἀλλ' ἄνδρας κτείνωμεν: ἔπειτα δὲ καὶ τὰ ἕκηλοι</TextUnit>
    <TextUnit id="3472" loc="6.71">νεκροὺς ἂμ πεδίον συλήσετε τεθνηῶτας.</TextUnit>
    <TextUnit id="3473" loc="6.72">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="3474" loc="6.73">ἔνθά κεν αὖτε Τρῶες ἀρηϊφίλων ὑπ' ̓Αχαιῶν</TextUnit>
    <TextUnit id="3475" loc="6.74">̓́Ιλιον εἰσανέβησαν ἀναλκείῃσι δαμέντες,</TextUnit>
    <TextUnit id="3476" loc="6.75">εἰ μὴ ἄρ' Αἰνείᾳ τε καὶ ̔́Εκτορι εἶπε παραστὰς</TextUnit>
    <TextUnit id="3477" loc="6.76">Πριαμίδης ̔́Ελενος οἰωνοπόλων ὄχ' ἄριστος:</TextUnit>
    <TextUnit id="3478" loc="6.77">Αἰνεία τε καὶ ̔́Εκτορ, ἐπεὶ πόνος ὔμμι μάλιστα</TextUnit>
    <TextUnit id="3479" loc="6.78">Τρώων καὶ Λυκίων ἐγκέκλιται, οὕνεκ' ἄριστοι</TextUnit>
    <TextUnit id="3480" loc="6.79">πᾶσαν ἐπ' ἰθύν ἐστε μάχεσθαί τε φρονέειν τε,</TextUnit>
    <TextUnit id="3481" loc="6.80">στῆτ' αὐτοῦ, καὶ λαὸν ἐρυκάκετε πρὸ πυλάων</TextUnit>
    <TextUnit id="3482" loc="6.81">πάντῃ ἐποιχόμενοι πρὶν αὖτ' ἐν χερσὶ γυναικῶν</TextUnit>
    <TextUnit id="3483" loc="6.82">φεύγοντας πεσέειν, δηί̈οισι δὲ χάρμα γενέσθαι.</TextUnit>
    <TextUnit id="3484" loc="6.83">αὐτὰρ ἐπεί κε φάλαγγας ἐποτρύνητον ἁπάσας,</TextUnit>
    <TextUnit id="3485" loc="6.84">ἡμεῖς μὲν Δαναοῖσι μαχησόμεθ' αὖθι μένοντες,</TextUnit>
    <TextUnit id="3486" loc="6.85">καὶ μάλα τειρόμενοί περ: ἀναγκαίη γὰρ ἐπείγει:</TextUnit>
    <TextUnit id="3487" loc="6.86">̔́Εκτορ ἀτὰρ σὺ πόλιν δὲ μετέρχεο, εἰπὲ δ' ἔπειτα</TextUnit>
    <TextUnit id="3488" loc="6.87">μητέρι σῇ καὶ ἐμῇ: ἣ δὲ ξυνάγουσα γεραιὰς</TextUnit>
    <TextUnit id="3489" loc="6.88">νηὸν ̓Αθηναίης γλαυκώπιδος ἐν πόλει ἄκρῃ</TextUnit>
    <TextUnit id="3490" loc="6.89">οἴξασα κληῖ̈δι θύρας ἱεροῖο δόμοιο</TextUnit>
    <TextUnit id="3491" loc="6.90">πέπλον, ὅς οἱ δοκέει χαριέστατος ἠδὲ μέγιστος</TextUnit>
    <TextUnit id="3492" loc="6.91">εἶναι ἐνὶ μεγάρῳ καί οἱ πολὺ φίλτατος αὐτῇ,</TextUnit>
    <TextUnit id="3493" loc="6.92">θεῖναι ̓Αθηναίης ἐπὶ γούνασιν ἠϋκόμοιο,</TextUnit>
    <TextUnit id="3494" loc="6.93">καί οἱ ὑποσχέσθαι δυοκαίδεκα βοῦς ἐνὶ νηῷ</TextUnit>
    <TextUnit id="3495" loc="6.94">ἤνις ἠκέστας ἱερευσέμεν, αἴ κ' ἐλεήσῃ</TextUnit>
    <TextUnit id="3496" loc="6.95">ἄστύ τε καὶ Τρώων ἀλόχους καὶ νήπια τέκνα,</TextUnit>
    <TextUnit id="3497" loc="6.96">ὥς κεν Τυδέος υἱὸν ἀπόσχῃ ̓Ιλίου ἱρῆς</TextUnit>
    <TextUnit id="3498" loc="6.97">ἄγριον αἰχμητὴν κρατερὸν μήστωρα φόβοιο,</TextUnit>
    <TextUnit id="3499" loc="6.98">ὃν δὴ ἐγὼ κάρτιστον ̓Αχαιῶν φημι γενέσθαι.</TextUnit>
    <TextUnit id="3500" loc="6.99">οὐδ' ̓Αχιλῆά ποθ' ὧδέ γ' ἐδείδιμεν ὄρχαμον ἀνδρῶν,</TextUnit>
    <TextUnit id="3501" loc="6.100">ὅν πέρ φασι θεᾶς ἐξέμμεναι: ἀλλ' ὅδε λίην</TextUnit>
    <TextUnit id="3502" loc="6.101">μαίνεται, οὐδέ τίς οἱ δύναται μένος ἰσοφαρίζειν.</TextUnit>
    <TextUnit id="3503" loc="6.102">ὣς ἔφαθ', ̔́Εκτωρ δ' οὔ τι κασιγνήτῳ ἀπίθησεν.</TextUnit>
    <TextUnit id="3504" loc="6.103">αὐτίκα δ' ἐξ ὀχέων σὺν τεύχεσιν ἆλτο χαμᾶζε,</TextUnit>
    <TextUnit id="3505" loc="6.104">πάλλων δ' ὀξέα δοῦρα κατὰ στρατὸν ᾤχετο πάντῃ</TextUnit>
    <TextUnit id="3506" loc="6.105">ὀτρύνων μαχέσασθαι, ἔγειρε δὲ φύλοπιν αἰνήν.</TextUnit>
    <TextUnit id="3507" loc="6.106">οἳ δ' ἐλελίχθησαν καὶ ἐναντίοι ἔσταν ̓Αχαιῶν:</TextUnit>
    <TextUnit id="3508" loc="6.107">̓Αργεῖοι δ' ὑπεχώρησαν, λῆξαν δὲ φόνοιο,</TextUnit>
    <TextUnit id="3509" loc="6.108">φὰν δέ τιν' ἀθανάτων ἐξ οὐρανοῦ ἀστερόεντος</TextUnit>
    <TextUnit id="3510" loc="6.109">Τρωσὶν ἀλεξήσοντα κατελθέμεν, ὡς ἐλέλιχθεν.</TextUnit>
    <TextUnit id="3511" loc="6.110">̔́Εκτωρ δὲ Τρώεσσιν ἐκέκλετο μακρὸν ἀύ̈σας:</TextUnit>
    <TextUnit id="3512" loc="6.111">Τρῶες ὑπέρθυμοι τηλεκλειτοί τ' ἐπίκουροι</TextUnit>
    <TextUnit id="3513" loc="6.112">ἀνέρες ἔστε φίλοι, μνήσασθε δὲ θούριδος ἀλκῆς,</TextUnit>
    <TextUnit id="3514" loc="6.113">ὄφρ' ἂν ἐγὼ βείω προτὶ ̓́Ιλιον, ἠδὲ γέρουσιν</TextUnit>
    <TextUnit id="3515" loc="6.114">εἴπω βουλευτῇσι καὶ ἡμετέρῃς ἀλόχοισι</TextUnit>
    <TextUnit id="3516" loc="6.115">δαίμοσιν ἀρήσασθαι, ὑποσχέσθαι δ' ἑκατόμβας.</TextUnit>
    <TextUnit id="3517" loc="6.116">ὣς ἄρα φωνήσας ἀπέβη κορυθαίολος ̔́Εκτωρ:</TextUnit>
    <TextUnit id="3518" loc="6.117">ἀμφὶ δέ μιν σφυρὰ τύπτε καὶ αὐχένα δέρμα κελαινὸν</TextUnit>
    <TextUnit id="3519" loc="6.118">ἄντυξ ἣ πυμάτη θέεν ἀσπίδος ὀμφαλοέσσης.</TextUnit>
    <TextUnit id="3520" loc="6.119">Γλαῦκος δ' ̔Ιππολόχοιο πάϊς καὶ Τυδέος υἱὸς</TextUnit>
    <TextUnit id="3521" loc="6.120">ἐς μέσον ἀμφοτέρων συνίτην μεμαῶτε μάχεσθαι.</TextUnit>
    <TextUnit id="3522" loc="6.121">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντε,</TextUnit>
    <TextUnit id="3523" loc="6.122">τὸν πρότερος προσέειπε βοὴν ἀγαθὸς Διομήδης:</TextUnit>
    <TextUnit id="3524" loc="6.123">τίς δὲ σύ ἐσσι φέριστε καταθνητῶν ἀνθρώπων;</TextUnit>
    <TextUnit id="3525" loc="6.124">οὐ μὲν γάρ ποτ' ὄπωπα μάχῃ ἔνι κυδιανείρῃ</TextUnit>
    <TextUnit id="3526" loc="6.125">τὸ πρίν: ἀτὰρ μὲν νῦν γε πολὺ προβέβηκας ἁπάντων</TextUnit>
    <TextUnit id="3527" loc="6.126">σῷ θάρσει, ὅ τ' ἐμὸν δολιχόσκιον ἔγχος ἔμεινας:</TextUnit>
    <TextUnit id="3528" loc="6.127">δυστήνων δέ τε παῖδες ἐμῷ μένει ἀντιόωσιν.</TextUnit>
    <TextUnit id="3529" loc="6.128">εἰ δέ τις ἀθανάτων γε κατ' οὐρανοῦ εἰλήλουθας,</TextUnit>
    <TextUnit id="3530" loc="6.129">οὐκ ἂν ἔγωγε θεοῖσιν ἐπουρανίοισι μαχοίμην.</TextUnit>
    <TextUnit id="3531" loc="6.130">οὐδὲ γὰρ οὐδὲ Δρύαντος υἱὸς κρατερὸς Λυκόοργος</TextUnit>
    <TextUnit id="3532" loc="6.131">δὴν ἦν, ὅς ῥα θεοῖσιν ἐπουρανίοισιν ἔριζεν:</TextUnit>
    <TextUnit id="3533" loc="6.132">ὅς ποτε μαινομένοιο Διωνύσοιο τιθήνας</TextUnit>
    <TextUnit id="3534" loc="6.133">σεῦε κατ' ἠγάθεον Νυσήϊον: αἳ δ' ἅμα πᾶσαι</TextUnit>
    <TextUnit id="3535" loc="6.134">θύσθλα χαμαὶ κατέχευαν ὑπ' ἀνδροφόνοιο Λυκούργου</TextUnit>
    <TextUnit id="3536" loc="6.135">θεινόμεναι βουπλῆγι: Διώνυσος δὲ φοβηθεὶς</TextUnit>
    <TextUnit id="3537" loc="6.136">δύσεθ' ἁλὸς κατὰ κῦμα, Θέτις δ' ὑπεδέξατο κόλπῳ</TextUnit>
    <TextUnit id="3538" loc="6.137">δειδιότα: κρατερὸς γὰρ ἔχε τρόμος ἀνδρὸς ὁμοκλῇ.</TextUnit>
    <TextUnit id="3539" loc="6.138">τῷ μὲν ἔπειτ' ὀδύσαντο θεοὶ ῥεῖα ζώοντες,</TextUnit>
    <TextUnit id="3540" loc="6.139">καί μιν τυφλὸν ἔθηκε Κρόνου πάϊς: οὐδ' ἄρ' ἔτι δὴν</TextUnit>
    <TextUnit id="3541" loc="6.140">ἦν, ἐπεὶ ἀθανάτοισιν ἀπήχθετο πᾶσι θεοῖσιν:</TextUnit>
    <TextUnit id="3542" loc="6.141">οὐδ' ἂν ἐγὼ μακάρεσσι θεοῖς ἐθέλοιμι μάχεσθαι.</TextUnit>
    <TextUnit id="3543" loc="6.142">εἰ δέ τίς ἐσσι βροτῶν οἳ ἀρούρης καρπὸν ἔδουσιν,</TextUnit>
    <TextUnit id="3544" loc="6.143">ἆσσον ἴθ' ὥς κεν θᾶσσον ὀλέθρου πείραθ' ἵκηαι.</TextUnit>
    <TextUnit id="3545" loc="6.144">τὸν δ' αὖθ' ̔Ιππολόχοιο προσηύδα φαίδιμος υἱός:</TextUnit>
    <TextUnit id="3546" loc="6.145">Τυδεί̈δη μεγάθυμε τί ἢ γενεὴν ἐρεείνεις;</TextUnit>
    <TextUnit id="3547" loc="6.146">οἵη περ φύλλων γενεὴ τοίη δὲ καὶ ἀνδρῶν.</TextUnit>
    <TextUnit id="3548" loc="6.147">φύλλα τὰ μέν τ' ἄνεμος χαμάδις χέει, ἄλλα δέ θ' ὕλη</TextUnit>
    <TextUnit id="3549" loc="6.148">τηλεθόωσα φύει, ἔαρος δ' ἐπιγίγνεται ὥρη:</TextUnit>
    <TextUnit id="3550" loc="6.149">ὣς ἀνδρῶν γενεὴ ἣ μὲν φύει ἣ δ' ἀπολήγει.</TextUnit>
    <TextUnit id="3551" loc="6.150">εἰ δ' ἐθέλεις καὶ ταῦτα δαήμεναι ὄφρ' ἐὺ̈ εἰδῇς</TextUnit>
    <TextUnit id="3552" loc="6.151">ἡμετέρην γενεήν, πολλοὶ δέ μιν ἄνδρες ἴσασιν:</TextUnit>
    <TextUnit id="3553" loc="6.152">ἔστι πόλις ̓Εφύρη μυχῷ ̓́Αργεος ἱπποβότοιο,</TextUnit>
    <TextUnit id="3554" loc="6.153">ἔνθα δὲ Σίσυφος ἔσκεν, ὃ κέρδιστος γένετ' ἀνδρῶν,</TextUnit>
    <TextUnit id="3555" loc="6.154">Σίσυφος Αἰολίδης: ὃ δ' ἄρα Γλαῦκον τέκεθ' υἱόν,</TextUnit>
    <TextUnit id="3556" loc="6.155">αὐτὰρ Γλαῦκος τίκτεν ἀμύμονα Βελλεροφόντην:</TextUnit>
    <TextUnit id="3557" loc="6.156">τῷ δὲ θεοὶ κάλλός τε καὶ ἠνορέην ἐρατεινὴν</TextUnit>
    <TextUnit id="3558" loc="6.157">ὤπασαν: αὐτάρ οἱ Προῖτος κακὰ μήσατο θυμῷ,</TextUnit>
    <TextUnit id="3559" loc="6.158">ὅς ῥ' ἐκ δήμου ἔλασσεν, ἐπεὶ πολὺ φέρτερος ἦεν,</TextUnit>
    <TextUnit id="3560" loc="6.159">̓Αργείων: Ζεὺς γάρ οἱ ὑπὸ σκήπτρῳ ἐδάμασσε.</TextUnit>
    <TextUnit id="3561" loc="6.160">τῷ δὲ γυνὴ Προίτου ἐπεμήνατο δῖ' ̓́Αντεια</TextUnit>
    <TextUnit id="3562" loc="6.161">κρυπταδίῃ φιλότητι μιγήμεναι: ἀλλὰ τὸν οὔ τι</TextUnit>
    <TextUnit id="3563" loc="6.162">πεῖθ' ἀγαθὰ φρονέοντα δαί̈φρονα Βελλεροφόντην.</TextUnit>
    <TextUnit id="3564" loc="6.163">ἣ δὲ ψευσαμένη Προῖτον βασιλῆα προσηύδα:</TextUnit>
    <TextUnit id="3565" loc="6.164">τεθναίης ὦ Προῖτ', ἢ κάκτανε Βελλεροφόντην,</TextUnit>
    <TextUnit id="3566" loc="6.165">ὅς μ' ἔθελεν φιλότητι μιγήμεναι οὐκ ἐθελούσῃ.</TextUnit>
    <TextUnit id="3567" loc="6.166">ὣς φάτο, τὸν δὲ ἄνακτα χόλος λάβεν οἷον ἄκουσε:</TextUnit>
    <TextUnit id="3568" loc="6.167">κτεῖναι μέν ῥ' ἀλέεινε, σεβάσσατο γὰρ τό γε θυμῷ,</TextUnit>
    <TextUnit id="3569" loc="6.168">πέμπε δέ μιν Λυκίην δέ, πόρεν δ' ὅ γε σήματα λυγρὰ</TextUnit>
    <TextUnit id="3570" loc="6.169">γράψας ἐν πίνακι πτυκτῷ θυμοφθόρα πολλά,</TextUnit>
    <TextUnit id="3571" loc="6.170">δεῖξαι δ' ἠνώγειν ᾧ πενθερῷ ὄφρ' ἀπόλοιτο.</TextUnit>
    <TextUnit id="3572" loc="6.171">αὐτὰρ ὁ βῆ Λυκίην δὲ θεῶν ὑπ' ἀμύμονι πομπῇ.</TextUnit>
    <TextUnit id="3573" loc="6.172">ἀλλ' ὅτε δὴ Λυκίην ἷξε Ξάνθόν τε ῥέοντα,</TextUnit>
    <TextUnit id="3574" loc="6.173">προφρονέως μιν τῖεν ἄναξ Λυκίης εὐρείης:</TextUnit>
    <TextUnit id="3575" loc="6.174">ἐννῆμαρ ξείνισσε καὶ ἐννέα βοῦς ἱέρευσεν.</TextUnit>
    <TextUnit id="3576" loc="6.175">ἀλλ' ὅτε δὴ δεκάτη ἐφάνη ῥοδοδάκτυλος ̓Ηὼς</TextUnit>
    <TextUnit id="3577" loc="6.176">καὶ τότε μιν ἐρέεινε καὶ ᾔτεε σῆμα ἰδέσθαι</TextUnit>
    <TextUnit id="3578" loc="6.177">ὅττί ῥά οἱ γαμβροῖο πάρα Προίτοιο φέροιτο.</TextUnit>
    <TextUnit id="3579" loc="6.178">αὐτὰρ ἐπεὶ δὴ σῆμα κακὸν παρεδέξατο γαμβροῦ,</TextUnit>
    <TextUnit id="3580" loc="6.179">πρῶτον μέν ῥα Χίμαιραν ἀμαιμακέτην ἐκέλευσε</TextUnit>
    <TextUnit id="3581" loc="6.180">πεφνέμεν: ἣ δ' ἄρ' ἔην θεῖον γένος οὐδ' ἀνθρώπων,</TextUnit>
    <TextUnit id="3582" loc="6.181">πρόσθε λέων, ὄπιθεν δὲ δράκων, μέσση δὲ χίμαιρα,</TextUnit>
    <TextUnit id="3583" loc="6.182">δεινὸν ἀποπνείουσα πυρὸς μένος αἰθομένοιο,</TextUnit>
    <TextUnit id="3584" loc="6.183">καὶ τὴν μὲν κατέπεφνε θεῶν τεράεσσι πιθήσας.</TextUnit>
    <TextUnit id="3585" loc="6.184">δεύτερον αὖ Σολύμοισι μαχέσσατο κυδαλίμοισι:</TextUnit>
    <TextUnit id="3586" loc="6.185">καρτίστην δὴ τήν γε μάχην φάτο δύμεναι ἀνδρῶν.</TextUnit>
    <TextUnit id="3587" loc="6.186">τὸ τρίτον αὖ κατέπεφνεν ̓Αμαζόνας ἀντιανείρας.</TextUnit>
    <TextUnit id="3588" loc="6.187">τῷ δ' ἄρ' ἀνερχομένῳ πυκινὸν δόλον ἄλλον ὕφαινε:</TextUnit>
    <TextUnit id="3589" loc="6.188">κρίνας ἐκ Λυκίης εὐρείης φῶτας ἀρίστους</TextUnit>
    <TextUnit id="3590" loc="6.189">εἷσε λόχον: τοὶ δ' οὔ τι πάλιν οἶκον δὲ νέοντο:</TextUnit>
    <TextUnit id="3591" loc="6.190">πάντας γὰρ κατέπεφνεν ἀμύμων Βελλεροφόντης.</TextUnit>
    <TextUnit id="3592" loc="6.191">ἀλλ' ὅτε δὴ γίγνωσκε θεοῦ γόνον ἠὺ̈ν ἐόντα</TextUnit>
    <TextUnit id="3593" loc="6.192">αὐτοῦ μιν κατέρυκε, δίδου δ' ὅ γε θυγατέρα ἥν,</TextUnit>
    <TextUnit id="3594" loc="6.193">δῶκε δέ οἱ τιμῆς βασιληί̈δος ἥμισυ πάσης:</TextUnit>
    <TextUnit id="3595" loc="6.194">καὶ μέν οἱ Λύκιοι τέμενος τάμον ἔξοχον ἄλλων</TextUnit>
    <TextUnit id="3596" loc="6.195">καλὸν φυταλιῆς καὶ ἀρούρης, ὄφρα νέμοιτο.</TextUnit>
    <TextUnit id="3597" loc="6.196">ἣ δ' ἔτεκε τρία τέκνα δαί̈φρονι Βελλεροφόντῃ</TextUnit>
    <TextUnit id="3598" loc="6.197">̓́Ισανδρόν τε καὶ ̔Ιππόλοχον καὶ Λαοδάμειαν.</TextUnit>
    <TextUnit id="3599" loc="6.198">Λαοδαμείῃ μὲν παρελέξατο μητίετα Ζεύς,</TextUnit>
    <TextUnit id="3600" loc="6.199">ἣ δ' ἔτεκ' ἀντίθεον Σαρπηδόνα χαλκοκορυστήν.</TextUnit>
    <TextUnit id="3601" loc="6.200">ἀλλ' ὅτε δὴ καὶ κεῖνος ἀπήχθετο πᾶσι θεοῖσιν,</TextUnit>
    <TextUnit id="3602" loc="6.201">ἤτοι ὃ κὰπ πεδίον τὸ ̓Αλήϊον οἶος ἀλᾶτο</TextUnit>
    <TextUnit id="3603" loc="6.202">ὃν θυμὸν κατέδων, πάτον ἀνθρώπων ἀλεείνων:</TextUnit>
    <TextUnit id="3604" loc="6.203">̓́Ισανδρον δέ οἱ υἱὸν ̓́Αρης ἆτος πολέμοιο</TextUnit>
    <TextUnit id="3605" loc="6.204">μαρνάμενον Σολύμοισι κατέκτανε κυδαλίμοισι:</TextUnit>
    <TextUnit id="3606" loc="6.205">τὴν δὲ χολωσαμένη χρυσήνιος ̓́Αρτεμις ἔκτα.</TextUnit>
    <TextUnit id="3607" loc="6.206">̔Ιππόλοχος δέ μ' ἔτικτε, καὶ ἐκ τοῦ φημι γενέσθαι:</TextUnit>
    <TextUnit id="3608" loc="6.207">πέμπε δέ μ' ἐς Τροίην, καί μοι μάλα πόλλ' ἐπέτελλεν</TextUnit>
    <TextUnit id="3609" loc="6.208">αἰὲν ἀριστεύειν καὶ ὑπείροχον ἔμμεναι ἄλλων,</TextUnit>
    <TextUnit id="3610" loc="6.209">μηδὲ γένος πατέρων αἰσχυνέμεν, οἳ μέγ' ἄριστοι</TextUnit>
    <TextUnit id="3611" loc="6.210">ἔν τ' ̓Εφύρῃ ἐγένοντο καὶ ἐν Λυκίῃ εὐρείῃ.</TextUnit>
    <TextUnit id="3612" loc="6.211">ταύτης τοι γενεῆς τε καὶ αἵματος εὔχομαι εἶναι.</TextUnit>
    <TextUnit id="3613" loc="6.212">ὣς φάτο, γήθησεν δὲ βοὴν ἀγαθὸς Διομήδης:</TextUnit>
    <TextUnit id="3614" loc="6.213">ἔγχος μὲν κατέπηξεν ἐπὶ χθονὶ πουλυβοτείρῃ,</TextUnit>
    <TextUnit id="3615" loc="6.214">αὐτὰρ ὃ μειλιχίοισι προσηύδα ποιμένα λαῶν:</TextUnit>
    <TextUnit id="3616" loc="6.215">ἦ ῥά νύ μοι ξεῖνος πατρώϊός ἐσσι παλαιός:</TextUnit>
    <TextUnit id="3617" loc="6.216">Οἰνεὺς γάρ ποτε δῖος ἀμύμονα Βελλεροφόντην</TextUnit>
    <TextUnit id="3618" loc="6.217">ξείνις' ἐνὶ μεγάροισιν ἐείκοσιν ἤματ' ἐρύξας:</TextUnit>
    <TextUnit id="3619" loc="6.218">οἳ δὲ καὶ ἀλλήλοισι πόρον ξεινήϊα καλά:</TextUnit>
    <TextUnit id="3620" loc="6.219">Οἰνεὺς μὲν ζωστῆρα δίδου φοίνικι φαεινόν,</TextUnit>
    <TextUnit id="3621" loc="6.220">Βελλεροφόντης δὲ χρύσεον δέπας ἀμφικύπελλον</TextUnit>
    <TextUnit id="3622" loc="6.221">καί μιν ἐγὼ κατέλειπον ἰὼν ἐν δώμας' ἐμοῖσι.</TextUnit>
    <TextUnit id="3623" loc="6.222">Τυδέα δ' οὐ μέμνημαι, ἐπεί μ' ἔτι τυτθὸν ἐόντα</TextUnit>
    <TextUnit id="3624" loc="6.223">κάλλιφ', ὅτ' ἐν Θήβῃσιν ἀπώλετο λαὸς ̓Αχαιῶν.</TextUnit>
    <TextUnit id="3625" loc="6.224">τὼ νῦν σοὶ μὲν ἐγὼ ξεῖνος φίλος ̓́Αργεϊ μέσσῳ</TextUnit>
    <TextUnit id="3626" loc="6.225">εἰμί, σὺ δ' ἐν Λυκίῃ ὅτε κεν τῶν δῆμον ἵκωμαι.</TextUnit>
    <TextUnit id="3627" loc="6.226">ἔγχεα δ' ἀλλήλων ἀλεώμεθα καὶ δι' ὁμίλου:</TextUnit>
    <TextUnit id="3628" loc="6.227">πολλοὶ μὲν γὰρ ἐμοὶ Τρῶες κλειτοί τ' ἐπίκουροι</TextUnit>
    <TextUnit id="3629" loc="6.228">κτείνειν ὅν κε θεός γε πόρῃ καὶ ποσσὶ κιχείω,</TextUnit>
    <TextUnit id="3630" loc="6.229">πολλοὶ δ' αὖ σοὶ ̓Αχαιοὶ ἐναιρέμεν ὅν κε δύνηαι.</TextUnit>
    <TextUnit id="3631" loc="6.230">τεύχεα δ' ἀλλήλοις ἐπαμείψομεν, ὄφρα καὶ οἵδε</TextUnit>
    <TextUnit id="3632" loc="6.231">γνῶσιν ὅτι ξεῖνοι πατρώϊοι εὐχόμεθ' εἶναι.</TextUnit>
    <TextUnit id="3633" loc="6.232">ὣς ἄρα φωνήσαντε καθ' ἵππων ἀί̈ξαντε</TextUnit>
    <TextUnit id="3634" loc="6.233">χεῖράς τ' ἀλλήλων λαβέτην καὶ πιστώσαντο:</TextUnit>
    <TextUnit id="3635" loc="6.234">ἔνθ' αὖτε Γλαύκῳ Κρονίδης φρένας ἐξέλετο Ζεύς,</TextUnit>
    <TextUnit id="3636" loc="6.235">ὃς πρὸς Τυδεί̈δην Διομήδεα τεύχε' ἄμειβε</TextUnit>
    <TextUnit id="3637" loc="6.236">χρύσεα χαλκείων, ἑκατόμβοι' ἐννεαβοίων.</TextUnit>
    <TextUnit id="3638" loc="6.237">̔́Εκτωρ δ' ὡς Σκαιάς τε πύλας καὶ φηγὸν ἵκανεν,</TextUnit>
    <TextUnit id="3639" loc="6.238">ἀμφ' ἄρα μιν Τρώων ἄλοχοι θέον ἠδὲ θύγατρες</TextUnit>
    <TextUnit id="3640" loc="6.239">εἰρόμεναι παῖδάς τε κασιγνήτους τε ἔτας τε</TextUnit>
    <TextUnit id="3641" loc="6.240">καὶ πόσιας: ὃ δ' ἔπειτα θεοῖς εὔχεσθαι ἀνώγει</TextUnit>
    <TextUnit id="3642" loc="6.241">πάσας ἑξείης: πολλῇσι δὲ κήδε' ἐφῆπτο.</TextUnit>
    <TextUnit id="3643" loc="6.242">ἀλλ' ὅτε δὴ Πριάμοιο δόμον περικαλλέ' ἵκανε</TextUnit>
    <TextUnit id="3644" loc="6.243">ξεστῇς αἰθούσῃσι τετυγμένον: αὐτὰρ ἐν αὐτῷ</TextUnit>
    <TextUnit id="3645" loc="6.244">πεντήκοντ' ἔνεσαν θάλαμοι ξεστοῖο λίθοιο</TextUnit>
    <TextUnit id="3646" loc="6.245">πλησίον ἀλλήλων δεδμημένοι, ἔνθα δὲ παῖδες</TextUnit>
    <TextUnit id="3647" loc="6.246">κοιμῶντο Πριάμοιο παρὰ μνηστῇς ἀλόχοισι,</TextUnit>
    <TextUnit id="3648" loc="6.247">κουράων δ' ἑτέρωθεν ἐναντίοι ἔνδοθεν αὐλῆς</TextUnit>
    <TextUnit id="3649" loc="6.248">δώδεκ' ἔσαν τέγεοι θάλαμοι ξεστοῖο λίθοιο</TextUnit>
    <TextUnit id="3650" loc="6.249">πλησίον ἀλλήλων δεδμημένοι, ἔνθα δὲ γαμβροὶ</TextUnit>
    <TextUnit id="3651" loc="6.250">κοιμῶντο Πριάμοιο παρ' αἰδοίῃς ἀλόχοισιν:</TextUnit>
    <TextUnit id="3652" loc="6.251">ἔνθά οἱ ἠπιόδωρος ἐναντίη ἤλυθε μήτηρ</TextUnit>
    <TextUnit id="3653" loc="6.252">Λαοδίκην ἐσάγουσα θυγατρῶν εἶδος ἀρίστην:</TextUnit>
    <TextUnit id="3654" loc="6.253">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="3655" loc="6.254">τέκνον τίπτε λιπὼν πόλεμον θρασὺν εἰλήλουθας;</TextUnit>
    <TextUnit id="3656" loc="6.255">ἦ μάλα δὴ τείρουσι δυσώνυμοι υἷες ̓Αχαιῶν</TextUnit>
    <TextUnit id="3657" loc="6.256">μαρνάμενοι περὶ ἄστυ: σὲ δ' ἐνθάδε θυμὸς ἀνῆκεν</TextUnit>
    <TextUnit id="3658" loc="6.257">ἐλθόντ' ἐξ ἄκρης πόλιος Διὶ χεῖρας ἀνασχεῖν.</TextUnit>
    <TextUnit id="3659" loc="6.258">ἀλλὰ μέν' ὄφρά κέ τοι μελιηδέα οἶνον ἐνείκω,</TextUnit>
    <TextUnit id="3660" loc="6.259">ὡς σπείσῃς Διὶ πατρὶ καὶ ἄλλοις ἀθανάτοισι</TextUnit>
    <TextUnit id="3661" loc="6.260">πρῶτον, ἔπειτα δὲ καὐτὸς ὀνήσεαι αἴ κε πίῃσθα.</TextUnit>
    <TextUnit id="3662" loc="6.261">ἀνδρὶ δὲ κεκμηῶτι μένος μέγα οἶνος ἀέξει,</TextUnit>
    <TextUnit id="3663" loc="6.262">ὡς τύνη κέκμηκας ἀμύνων σοῖσιν ἔτῃσι.</TextUnit>
    <TextUnit id="3664" loc="6.263">τὴν δ' ἠμείβετ' ἔπειτα μέγας κορυθαίολος ̔́Εκτωρ:</TextUnit>
    <TextUnit id="3665" loc="6.264">μή μοι οἶνον ἄειρε μελίφρονα πότνια μῆτερ,</TextUnit>
    <TextUnit id="3666" loc="6.265">μή μ' ἀπογυιώσῃς μένεος, ἀλκῆς τε λάθωμαι:</TextUnit>
    <TextUnit id="3667" loc="6.266">χερσὶ δ' ἀνίπτοισιν Διὶ λείβειν αἴθοπα οἶνον</TextUnit>
    <TextUnit id="3668" loc="6.267">ἅζομαι: οὐδέ πῃ ἔστι κελαινεφέϊ Κρονίωνι</TextUnit>
    <TextUnit id="3669" loc="6.268">αἵματι καὶ λύθρῳ πεπαλαγμένον εὐχετάασθαι.</TextUnit>
    <TextUnit id="3670" loc="6.269">ἀλλὰ σὺ μὲν πρὸς νηὸν ̓Αθηναίης ἀγελείης</TextUnit>
    <TextUnit id="3671" loc="6.270">ἔρχεο σὺν θυέεσσιν ἀολλίσσασα γεραιάς:</TextUnit>
    <TextUnit id="3672" loc="6.271">πέπλον δ', ὅς τίς τοι χαριέστατος ἠδὲ μέγιστος</TextUnit>
    <TextUnit id="3673" loc="6.272">ἔστιν ἐνὶ μεγάρῳ καί τοι πολὺ φίλτατος αὐτῇ,</TextUnit>
    <TextUnit id="3674" loc="6.273">τὸν θὲς ̓Αθηναίης ἐπὶ γούνασιν ἠϋκόμοιο,</TextUnit>
    <TextUnit id="3675" loc="6.274">καί οἱ ὑποσχέσθαι δυοκαίδεκα βοῦς ἐνὶ νηῷ</TextUnit>
    <TextUnit id="3676" loc="6.275">ἤνις ἠκέστας ἱερευσέμεν, αἴ κ' ἐλεήσῃ</TextUnit>
    <TextUnit id="3677" loc="6.276">ἄστύ τε καὶ Τρώων ἀλόχους καὶ νήπια τέκνα,</TextUnit>
    <TextUnit id="3678" loc="6.277">αἴ κεν Τυδέος υἱὸν ἀπόσχῃ ̓Ιλίου ἱρῆς</TextUnit>
    <TextUnit id="3679" loc="6.278">ἄγριον αἰχμητὴν κρατερὸν μήστωρα φόβοιο.</TextUnit>
    <TextUnit id="3680" loc="6.279">ἀλλὰ σὺ μὲν πρὸς νηὸν ̓Αθηναίης ἀγελείης</TextUnit>
    <TextUnit id="3681" loc="6.280">ἔρχευ, ἐγὼ δὲ Πάριν μετελεύσομαι ὄφρα καλέσσω</TextUnit>
    <TextUnit id="3682" loc="6.281">αἴ κ' ἐθέλῃς' εἰπόντος ἀκουέμεν: ὥς κέ οἱ αὖθι</TextUnit>
    <TextUnit id="3683" loc="6.282">γαῖα χάνοι: μέγα γάρ μιν ̓Ολύμπιος ἔτρεφε πῆμα</TextUnit>
    <TextUnit id="3684" loc="6.283">Τρωσί τε καὶ Πριάμῳ μεγαλήτορι τοῖό τε παισίν.</TextUnit>
    <TextUnit id="3685" loc="6.284">εἰ κεῖνόν γε ἴδοιμι κατελθόντ' ̓́Αϊδος εἴσω</TextUnit>
    <TextUnit id="3686" loc="6.285">φαίην κε φρέν' ἀτέρπου ὀϊζύος ἐκλελαθέσθαι.</TextUnit>
    <TextUnit id="3687" loc="6.286">ὣς ἔφαθ', ἣ δὲ μολοῦσα ποτὶ μέγαρ' ἀμφιπόλοισι</TextUnit>
    <TextUnit id="3688" loc="6.287">κέκλετο: ταὶ δ' ἄρ' ἀόλλισσαν κατὰ ἄστυ γεραιάς.</TextUnit>
    <TextUnit id="3689" loc="6.288">αὐτὴ δ' ἐς θάλαμον κατεβήσετο κηώεντα,</TextUnit>
    <TextUnit id="3690" loc="6.289">ἔνθ' ἔσάν οἱ πέπλοι παμποίκιλα ἔργα γυναικῶν</TextUnit>
    <TextUnit id="3691" loc="6.290">Σιδονίων, τὰς αὐτὸς ̓Αλέξανδρος θεοειδὴς</TextUnit>
    <TextUnit id="3692" loc="6.291">ἤγαγε Σιδονίηθεν ἐπιπλὼς εὐρέα πόντον,</TextUnit>
    <TextUnit id="3693" loc="6.292">τὴν ὁδὸν ἣν ̔Ελένην περ ἀνήγαγεν εὐπατέρειαν:</TextUnit>
    <TextUnit id="3694" loc="6.293">τῶν ἕν' ἀειραμένη ̔Εκάβη φέρε δῶρον ̓Αθήνῃ,</TextUnit>
    <TextUnit id="3695" loc="6.294">ὃς κάλλιστος ἔην ποικίλμασιν ἠδὲ μέγιστος,</TextUnit>
    <TextUnit id="3696" loc="6.295">ἀστὴρ δ' ὣς ἀπέλαμπεν: ἔκειτο δὲ νείατος ἄλλων.</TextUnit>
    <TextUnit id="3697" loc="6.296">βῆ δ' ἰέναι, πολλαὶ δὲ μετεσσεύοντο γεραιαί.</TextUnit>
    <TextUnit id="3698" loc="6.297">αἳ δ' ὅτε νηὸν ἵκανον ̓Αθήνης ἐν πόλει ἄκρῃ,</TextUnit>
    <TextUnit id="3699" loc="6.298">τῇσι θύρας ὤϊξε Θεανὼ καλλιπάρῃος</TextUnit>
    <TextUnit id="3700" loc="6.299">Κισσηὶ̈ς ἄλοχος ̓Αντήνορος ἱπποδάμοιο:</TextUnit>
    <TextUnit id="3701" loc="6.300">τὴν γὰρ Τρῶες ἔθηκαν ̓Αθηναίης ἱέρειαν.</TextUnit>
    <TextUnit id="3702" loc="6.301">αἳ δ' ὀλολυγῇ πᾶσαι ̓Αθήνῃ χεῖρας ἀνέσχον:</TextUnit>
    <TextUnit id="3703" loc="6.302">ἣ δ' ἄρα πέπλον ἑλοῦσα Θεανὼ καλλιπάρῃος</TextUnit>
    <TextUnit id="3704" loc="6.303">θῆκεν ̓Αθηναίης ἐπὶ γούνασιν ἠϋκόμοιο,</TextUnit>
    <TextUnit id="3705" loc="6.304">εὐχομένη δ' ἠρᾶτο Διὸς κούρῃ μεγάλοιο:</TextUnit>
    <TextUnit id="3706" loc="6.305">πότνι' ̓Αθηναίη ἐρυσίπτολι δῖα θεάων</TextUnit>
    <TextUnit id="3707" loc="6.306">ἆξον δὴ ἔγχος Διομήδεος, ἠδὲ καὶ αὐτὸν</TextUnit>
    <TextUnit id="3708" loc="6.307">πρηνέα δὸς πεσέειν Σκαιῶν προπάροιθε πυλάων,</TextUnit>
    <TextUnit id="3709" loc="6.308">ὄφρά τοι αὐτίκα νῦν δυοκαίδεκα βοῦς ἐνὶ νηῷ</TextUnit>
    <TextUnit id="3710" loc="6.309">ἤνις ἠκέστας ἱερεύσομεν, αἴ κ' ἐλεήσῃς</TextUnit>
    <TextUnit id="3711" loc="6.310">ἄστύ τε καὶ Τρώων ἀλόχους καὶ νήπια τέκνα.</TextUnit>
    <TextUnit id="3712" loc="6.311">ὣς ἔφατ' εὐχομένη, ἀνένευε δὲ Παλλὰς ̓Αθήνη.</TextUnit>
    <TextUnit id="3713" loc="6.312">ὣς αἳ μέν ῥ' εὔχοντο Διὸς κούρῃ μεγάλοιο,</TextUnit>
    <TextUnit id="3714" loc="6.313">̔́Εκτωρ δὲ πρὸς δώματ' ̓Αλεξάνδροιο βεβήκει</TextUnit>
    <TextUnit id="3715" loc="6.314">καλά, τά ῥ' αὐτὸς ἔτευξε σὺν ἀνδράσιν οἳ τότ' ἄριστοι</TextUnit>
    <TextUnit id="3716" loc="6.315">ἦσαν ἐνὶ Τροίῃ ἐριβώλακι τέκτονες ἄνδρες,</TextUnit>
    <TextUnit id="3717" loc="6.316">οἵ οἱ ἐποίησαν θάλαμον καὶ δῶμα καὶ αὐλὴν</TextUnit>
    <TextUnit id="3718" loc="6.317">ἐγγύθι τε Πριάμοιο καὶ ̔́Εκτορος ἐν πόλει ἄκρῃ.</TextUnit>
    <TextUnit id="3719" loc="6.318">ἔνθ' ̔́Εκτωρ εἰσῆλθε Διὶ̈ φίλος, ἐν δ' ἄρα χειρὶ</TextUnit>
    <TextUnit id="3720" loc="6.319">ἔγχος ἔχ' ἑνδεκάπηχυ: πάροιθε δὲ λάμπετο δουρὸς</TextUnit>
    <TextUnit id="3721" loc="6.320">αἰχμὴ χαλκείη, περὶ δὲ χρύσεος θέε πόρκης.</TextUnit>
    <TextUnit id="3722" loc="6.321">τὸν δ' εὗρ' ἐν θαλάμῳ περικαλλέα τεύχε' ἕποντα</TextUnit>
    <TextUnit id="3723" loc="6.322">ἀσπίδα καὶ θώρηκα, καὶ ἀγκύλα τόξ' ἁφόωντα:</TextUnit>
    <TextUnit id="3724" loc="6.323">̓Αργείη δ' ̔Ελένη μετ' ἄρα δμῳῇσι γυναιξὶν</TextUnit>
    <TextUnit id="3725" loc="6.324">ἧστο καὶ ἀμφιπόλοισι περικλυτὰ ἔργα κέλευε.</TextUnit>
    <TextUnit id="3726" loc="6.325">τὸν δ' ̔́Εκτωρ νείκεσσεν ἰδὼν αἰσχροῖς ἐπέεσσι:</TextUnit>
    <TextUnit id="3727" loc="6.326">δαιμόνι' οὐ μὲν καλὰ χόλον τόνδ' ἔνθεο θυμῷ,</TextUnit>
    <TextUnit id="3728" loc="6.327">λαοὶ μὲν φθινύθουσι περὶ πτόλιν αἰπύ τε τεῖχος</TextUnit>
    <TextUnit id="3729" loc="6.328">μαρνάμενοι: σέο δ' εἵνεκ' ἀϋτή τε πτόλεμός τε</TextUnit>
    <TextUnit id="3730" loc="6.329">ἄστυ τόδ' ἀμφιδέδηε: σὺ δ' ἂν μαχέσαιο καὶ ἄλλῳ,</TextUnit>
    <TextUnit id="3731" loc="6.330">ὅν τινά που μεθιέντα ἴδοις στυγεροῦ πολέμοιο.</TextUnit>
    <TextUnit id="3732" loc="6.331">ἀλλ' ἄνα μὴ τάχα ἄστυ πυρὸς δηί̈οιο θέρηται.</TextUnit>
    <TextUnit id="3733" loc="6.332">τὸν δ' αὖτε προσέειπεν ̓Αλέξανδρος θεοειδής:</TextUnit>
    <TextUnit id="3734" loc="6.333">̔́Εκτορ ἐπεί με κατ' αἶσαν ἐνείκεσας οὐδ' ὑπὲρ αἶσαν,</TextUnit>
    <TextUnit id="3735" loc="6.334">τοὔνεκά τοι ἐρέω: σὺ δὲ σύνθεο καί μευ ἄκουσον:</TextUnit>
    <TextUnit id="3736" loc="6.335">οὔ τοι ἐγὼ Τρώων τόσσον χόλῳ οὐδὲ νεμέσσι</TextUnit>
    <TextUnit id="3737" loc="6.336">ἥμην ἐν θαλάμῳ, ἔθελον δ' ἄχεϊ προτραπέσθαι.</TextUnit>
    <TextUnit id="3738" loc="6.337">νῦν δέ με παρειποῦς' ἄλοχος μαλακοῖς ἐπέεσσιν</TextUnit>
    <TextUnit id="3739" loc="6.338">ὅρμης' ἐς πόλεμον: δοκέει δέ μοι ὧδε καὶ αὐτῷ</TextUnit>
    <TextUnit id="3740" loc="6.339">λώϊον ἔσσεσθαι: νίκη δ' ἐπαμείβεται ἄνδρας.</TextUnit>
    <TextUnit id="3741" loc="6.340">ἀλλ' ἄγε νῦν ἐπίμεινον, ̓Αρήϊα τεύχεα δύω:</TextUnit>
    <TextUnit id="3742" loc="6.341">ἢ ἴθ', ἐγὼ δὲ μέτειμι: κιχήσεσθαι δέ ς' ὀί̈ω.</TextUnit>
    <TextUnit id="3743" loc="6.342">ὣς φάτο, τὸν δ' οὔ τι προσέφη κορυθαίολος ̔́Εκτωρ:</TextUnit>
    <TextUnit id="3744" loc="6.343">τὸν δ' ̔Ελένη μύθοισι προσηύδα μειλιχίοισι:</TextUnit>
    <TextUnit id="3745" loc="6.344">δᾶερ ἐμεῖο κυνὸς κακομηχάνου ὀκρυοέσσης,</TextUnit>
    <TextUnit id="3746" loc="6.345">ὥς μ' ὄφελ' ἤματι τῷ ὅτε με πρῶτον τέκε μήτηρ</TextUnit>
    <TextUnit id="3747" loc="6.346">οἴχεσθαι προφέρουσα κακὴ ἀνέμοιο θύελλα</TextUnit>
    <TextUnit id="3748" loc="6.347">εἰς ὄρος ἢ εἰς κῦμα πολυφλοίσβοιο θαλάσσης,</TextUnit>
    <TextUnit id="3749" loc="6.348">ἔνθά με κῦμ' ἀπόερσε πάρος τάδε ἔργα γενέσθαι.</TextUnit>
    <TextUnit id="3750" loc="6.349">αὐτὰρ ἐπεὶ τάδε γ' ὧδε θεοὶ κακὰ τεκμήραντο,</TextUnit>
    <TextUnit id="3751" loc="6.350">ἀνδρὸς ἔπειτ' ὤφελλον ἀμείνονος εἶναι ἄκοιτις,</TextUnit>
    <TextUnit id="3752" loc="6.351">ὃς ᾔδη νέμεσίν τε καὶ αἴσχεα πόλλ' ἀνθρώπων.</TextUnit>
    <TextUnit id="3753" loc="6.352">τούτῳ δ' οὔτ' ἂρ νῦν φρένες ἔμπεδοι οὔτ' ἄρ' ὀπίσσω</TextUnit>
    <TextUnit id="3754" loc="6.353">ἔσσονται: τὼ καί μιν ἐπαυρήσεσθαι ὀί̈ω.</TextUnit>
    <TextUnit id="3755" loc="6.354">ἀλλ' ἄγε νῦν εἴσελθε καὶ ἕζεο τῷδ' ἐπὶ δίφρῳ</TextUnit>
    <TextUnit id="3756" loc="6.355">δᾶερ, ἐπεί σε μάλιστα πόνος φρένας ἀμφιβέβηκεν</TextUnit>
    <TextUnit id="3757" loc="6.356">εἵνεκ' ἐμεῖο κυνὸς καὶ ̓Αλεξάνδρου ἕνεκ' ἄτης,</TextUnit>
    <TextUnit id="3758" loc="6.357">οἷσιν ἐπὶ Ζεὺς θῆκε κακὸν μόρον, ὡς καὶ ὀπίσσω</TextUnit>
    <TextUnit id="3759" loc="6.358">ἀνθρώποισι πελώμεθ' ἀοίδιμοι ἐσσομένοισι.</TextUnit>
    <TextUnit id="3760" loc="6.359">τὴν δ' ἠμείβετ' ἔπειτα μέγας κορυθαίολος ̔́Εκτωρ</TextUnit>
    <TextUnit id="3761" loc="6.360">μή με κάθιζ' ̔Ελένη φιλέουσά περ: οὐδέ με πείσεις:</TextUnit>
    <TextUnit id="3762" loc="6.361">ἤδη γάρ μοι θυμὸς ἐπέσσυται ὄφρ' ἐπαμύνω</TextUnit>
    <TextUnit id="3763" loc="6.362">Τρώεσς', οἳ μέγ' ἐμεῖο ποθὴν ἀπεόντος ἔχουσιν.</TextUnit>
    <TextUnit id="3764" loc="6.363">ἀλλὰ σύ γ' ὄρνυθι τοῦτον, ἐπειγέσθω δὲ καὶ αὐτός,</TextUnit>
    <TextUnit id="3765" loc="6.364">ὥς κεν ἔμ' ἔντοσθεν πόλιος καταμάρψῃ ἐόντα.</TextUnit>
    <TextUnit id="3766" loc="6.365">καὶ γὰρ ἐγὼν οἶκον δὲ ἐλεύσομαι ὄφρα ἴδωμαι</TextUnit>
    <TextUnit id="3767" loc="6.366">οἰκῆας ἄλοχόν τε φίλην καὶ νήπιον υἱόν.</TextUnit>
    <TextUnit id="3768" loc="6.367">οὐ γὰρ οἶδ' εἰ ἔτι σφιν ὑπότροπος ἵξομαι αὖτις,</TextUnit>
    <TextUnit id="3769" loc="6.368">ἦ ἤδη μ' ὑπὸ χερσὶ θεοὶ δαμόωσιν ̓Αχαιῶν.</TextUnit>
    <TextUnit id="3770" loc="6.369">ὣς ἄρα φωνήσας ἀπέβη κορυθαίολος ̔́Εκτωρ:</TextUnit>
    <TextUnit id="3771" loc="6.370">αἶψα δ' ἔπειθ' ἵκανε δόμους εὖ ναιετάοντας,</TextUnit>
    <TextUnit id="3772" loc="6.371">οὐδ' εὗρ' ̓Ανδρομάχην λευκώλενον ἐν μεγάροισιν,</TextUnit>
    <TextUnit id="3773" loc="6.372">ἀλλ' ἥ γε ξὺν παιδὶ καὶ ἀμφιπόλῳ ἐϋπέπλῳ</TextUnit>
    <TextUnit id="3774" loc="6.373">πύργῳ ἐφεστήκει γοόωσά τε μυρομένη τε.</TextUnit>
    <TextUnit id="3775" loc="6.374">̔́Εκτωρ δ' ὡς οὐκ ἔνδον ἀμύμονα τέτμεν ἄκοιτιν</TextUnit>
    <TextUnit id="3776" loc="6.375">ἔστη ἐπ' οὐδὸν ἰών, μετὰ δὲ δμῳῇσιν ἔειπεν:</TextUnit>
    <TextUnit id="3777" loc="6.376">εἰ δ' ἄγε μοι δμῳαὶ νημερτέα μυθήσασθε:</TextUnit>
    <TextUnit id="3778" loc="6.377">πῇ ἔβη ̓Ανδρομάχη λευκώλενος ἐκ μεγάροιο;</TextUnit>
    <TextUnit id="3779" loc="6.378">ἠέ πῃ ἐς γαλόων ἢ εἰνατέρων ἐϋπέπλων</TextUnit>
    <TextUnit id="3780" loc="6.379">ἢ ἐς ̓Αθηναίης ἐξοίχεται, ἔνθά περ ἄλλαι</TextUnit>
    <TextUnit id="3781" loc="6.380">Τρῳαὶ ἐϋπλόκαμοι δεινὴν θεὸν ἱλάσκονται;</TextUnit>
    <TextUnit id="3782" loc="6.381">τὸν δ' αὖτ' ὀτρηρὴ ταμίη πρὸς μῦθον ἔειπεν:</TextUnit>
    <TextUnit id="3783" loc="6.382">̔́Εκτορ ἐπεὶ μάλ' ἄνωγας ἀληθέα μυθήσασθαι,</TextUnit>
    <TextUnit id="3784" loc="6.383">οὔτέ πῃ ἐς γαλόων οὔτ' εἰνατέρων ἐϋπέπλων</TextUnit>
    <TextUnit id="3785" loc="6.384">οὔτ' ἐς ̓Αθηναίης ἐξοίχεται, ἔνθά περ ἄλλαι</TextUnit>
    <TextUnit id="3786" loc="6.385">Τρῳαὶ ἐϋπλόκαμοι δεινὴν θεὸν ἱλάσκονται,</TextUnit>
    <TextUnit id="3787" loc="6.386">ἀλλ' ἐπὶ πύργον ἔβη μέγαν ̓Ιλίου, οὕνεκ' ἄκουσε</TextUnit>
    <TextUnit id="3788" loc="6.387">τείρεσθαι Τρῶας, μέγα δὲ κράτος εἶναι ̓Αχαιῶν.</TextUnit>
    <TextUnit id="3789" loc="6.388">ἣ μὲν δὴ πρὸς τεῖχος ἐπειγομένη ἀφικάνει</TextUnit>
    <TextUnit id="3790" loc="6.389">μαινομένῃ ἐϊκυῖα: φέρει δ' ἅμα παῖδα τιθήνη.</TextUnit>
    <TextUnit id="3791" loc="6.390">ἦ ῥα γυνὴ ταμίη, ὃ δ' ἀπέσσυτο δώματος ̔́Εκτωρ</TextUnit>
    <TextUnit id="3792" loc="6.391">τὴν αὐτὴν ὁδὸν αὖτις ἐϋκτιμένας κατ' ἀγυιάς.</TextUnit>
    <TextUnit id="3793" loc="6.392">εὖτε πύλας ἵκανε διερχόμενος μέγα ἄστυ</TextUnit>
    <TextUnit id="3794" loc="6.393">Σκαιάς, τῇ ἄρ' ἔμελλε διεξίμεναι πεδίον δέ,</TextUnit>
    <TextUnit id="3795" loc="6.394">ἔνθ' ἄλοχος πολύδωρος ἐναντίη ἦλθε θέουσα</TextUnit>
    <TextUnit id="3796" loc="6.395">̓Ανδρομάχη θυγάτηρ μεγαλήτορος ̓Ηετίωνος</TextUnit>
    <TextUnit id="3797" loc="6.396">̓Ηετίων ὃς ἔναιεν ὑπὸ Πλάκῳ ὑληέσσῃ</TextUnit>
    <TextUnit id="3798" loc="6.397">Θήβῃ ̔Υποπλακίῃ Κιλίκεσς' ἄνδρεσσιν ἀνάσσων:</TextUnit>
    <TextUnit id="3799" loc="6.398">τοῦ περ δὴ θυγάτηρ ἔχεθ' ̔́Εκτορι χαλκοκορυστῇ.</TextUnit>
    <TextUnit id="3800" loc="6.399">ἥ οἱ ἔπειτ' ἤντης', ἅμα δ' ἀμφίπολος κίεν αὐτῇ</TextUnit>
    <TextUnit id="3801" loc="6.400">παῖδ' ἐπὶ κόλπῳ ἔχους' ἀταλάφρονα νήπιον αὔτως</TextUnit>
    <TextUnit id="3802" loc="6.401">̔Εκτορίδην ἀγαπητὸν ἀλίγκιον ἀστέρι καλῷ,</TextUnit>
    <TextUnit id="3803" loc="6.402">τόν ῥ' ̔́Εκτωρ καλέεσκε Σκαμάνδριον, αὐτὰρ οἱ ἄλλοι</TextUnit>
    <TextUnit id="3804" loc="6.403">̓Αστυάνακτ': οἶος γὰρ ἐρύετο ̓́Ιλιον ̔́Εκτωρ.</TextUnit>
    <TextUnit id="3805" loc="6.404">ἤτοι ὃ μὲν μείδησεν ἰδὼν ἐς παῖδα σιωπῇ:</TextUnit>
    <TextUnit id="3806" loc="6.405">̓Ανδρομάχη δέ οἱ ἄγχι παρίστατο δάκρυ χέουσα,</TextUnit>
    <TextUnit id="3807" loc="6.406">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="3808" loc="6.407">δαιμόνιε φθίσει σε τὸ σὸν μένος, οὐδ' ἐλεαίρεις</TextUnit>
    <TextUnit id="3809" loc="6.408">παῖδά τε νηπίαχον καὶ ἔμ' ἄμμορον, ἣ τάχα χήρη</TextUnit>
    <TextUnit id="3810" loc="6.409">σεῦ ἔσομαι: τάχα γάρ σε κατακτανέουσιν ̓Αχαιοὶ</TextUnit>
    <TextUnit id="3811" loc="6.410">πάντες ἐφορμηθέντες: ἐμοὶ δέ κε κέρδιον εἴη</TextUnit>
    <TextUnit id="3812" loc="6.411">σεῦ ἀφαμαρτούσῃ χθόνα δύμεναι: οὐ γὰρ ἔτ' ἄλλη</TextUnit>
    <TextUnit id="3813" loc="6.412">ἔσται θαλπωρὴ ἐπεὶ ἂν σύ γε πότμον ἐπίσπῃς</TextUnit>
    <TextUnit id="3814" loc="6.413">ἀλλ' ἄχε': οὐδέ μοι ἔστι πατὴρ καὶ πότνια μήτηρ.</TextUnit>
    <TextUnit id="3815" loc="6.414">ἤτοι γὰρ πατέρ' ἁμὸν ἀπέκτανε δῖος ̓Αχιλλεύς,</TextUnit>
    <TextUnit id="3816" loc="6.415">ἐκ δὲ πόλιν πέρσεν Κιλίκων εὖ ναιετάουσαν</TextUnit>
    <TextUnit id="3817" loc="6.416">Θήβην ὑψίπυλον: κατὰ δ' ἔκτανεν ̓Ηετίωνα,</TextUnit>
    <TextUnit id="3818" loc="6.417">οὐδέ μιν ἐξενάριξε, σεβάσσατο γὰρ τό γε θυμῷ,</TextUnit>
    <TextUnit id="3819" loc="6.418">ἀλλ' ἄρα μιν κατέκηε σὺν ἔντεσι δαιδαλέοισιν</TextUnit>
    <TextUnit id="3820" loc="6.419">ἠδ' ἐπὶ σῆμ' ἔχεεν: περὶ δὲ πτελέας ἐφύτευσαν</TextUnit>
    <TextUnit id="3821" loc="6.420">νύμφαι ὀρεστιάδες κοῦραι Διὸς αἰγιόχοιο.</TextUnit>
    <TextUnit id="3822" loc="6.421">οἳ δέ μοι ἑπτὰ κασίγνητοι ἔσαν ἐν μεγάροισιν</TextUnit>
    <TextUnit id="3823" loc="6.422">οἳ μὲν πάντες ἰῷ κίον ἤματι ̓́Αϊδος εἴσω:</TextUnit>
    <TextUnit id="3824" loc="6.423">πάντας γὰρ κατέπεφνε ποδάρκης δῖος ̓Αχιλλεὺς</TextUnit>
    <TextUnit id="3825" loc="6.424">βουσὶν ἐπ' εἰλιπόδεσσι καὶ ἀργεννῇς ὀί̈εσσι.</TextUnit>
    <TextUnit id="3826" loc="6.425">μητέρα δ', ἣ βασίλευεν ὑπὸ Πλάκῳ ὑληέσσῃ,</TextUnit>
    <TextUnit id="3827" loc="6.426">τὴν ἐπεὶ ἂρ δεῦρ' ἤγαγ' ἅμ' ἄλλοισι κτεάτεσσιν,</TextUnit>
    <TextUnit id="3828" loc="6.427">ἂψ ὅ γε τὴν ἀπέλυσε λαβὼν ἀπερείσι' ἄποινα,</TextUnit>
    <TextUnit id="3829" loc="6.428">πατρὸς δ' ἐν μεγάροισι βάλ' ̓́Αρτεμις ἰοχέαιρα.</TextUnit>
    <TextUnit id="3830" loc="6.429">̔́Εκτορ ἀτὰρ σύ μοί ἐσσι πατὴρ καὶ πότνια μήτηρ</TextUnit>
    <TextUnit id="3831" loc="6.430">ἠδὲ κασίγνητος, σὺ δέ μοι θαλερὸς παρακοίτης:</TextUnit>
    <TextUnit id="3832" loc="6.431">ἀλλ' ἄγε νῦν ἐλέαιρε καὶ αὐτοῦ μίμν' ἐπὶ πύργῳ,</TextUnit>
    <TextUnit id="3833" loc="6.432">μὴ παῖδ' ὀρφανικὸν θήῃς χήρην τε γυναῖκα:</TextUnit>
    <TextUnit id="3834" loc="6.433">λαὸν δὲ στῆσον παρ' ἐρινεόν, ἔνθα μάλιστα</TextUnit>
    <TextUnit id="3835" loc="6.434">ἀμβατός ἐστι πόλις καὶ ἐπίδρομον ἔπλετο τεῖχος.</TextUnit>
    <TextUnit id="3836" loc="6.435">τρὶς γὰρ τῇ γ' ἐλθόντες ἐπειρήσανθ' οἱ ἄριστοι</TextUnit>
    <TextUnit id="3837" loc="6.436">ἀμφ' Αἴαντε δύω καὶ ἀγακλυτὸν ̓Ιδομενῆα</TextUnit>
    <TextUnit id="3838" loc="6.437">ἠδ' ἀμφ' ̓Ατρεί̈δας καὶ Τυδέος ἄλκιμον υἱόν:</TextUnit>
    <TextUnit id="3839" loc="6.438">ἤ πού τίς σφιν ἔνισπε θεοπροπίων ἐὺ̈ εἰδώς,</TextUnit>
    <TextUnit id="3840" loc="6.439">ἤ νυ καὶ αὐτῶν θυμὸς ἐποτρύνει καὶ ἀνώγει.</TextUnit>
    <TextUnit id="3841" loc="6.440">τὴν δ' αὖτε προσέειπε μέγας κορυθαίολος ̔́Εκτωρ:</TextUnit>
    <TextUnit id="3842" loc="6.441">ἦ καὶ ἐμοὶ τάδε πάντα μέλει γύναι: ἀλλὰ μάλ' αἰνῶς</TextUnit>
    <TextUnit id="3843" loc="6.442">αἰδέομαι Τρῶας καὶ Τρῳάδας ἑλκεσιπέπλους,</TextUnit>
    <TextUnit id="3844" loc="6.443">αἴ κε κακὸς ὣς νόσφιν ἀλυσκάζω πολέμοιο:</TextUnit>
    <TextUnit id="3845" loc="6.444">οὐδέ με θυμὸς ἄνωγεν, ἐπεὶ μάθον ἔμμεναι ἐσθλὸς</TextUnit>
    <TextUnit id="3846" loc="6.445">αἰεὶ καὶ πρώτοισι μετὰ Τρώεσσι μάχεσθαι</TextUnit>
    <TextUnit id="3847" loc="6.446">ἀρνύμενος πατρός τε μέγα κλέος ἠδ' ἐμὸν αὐτοῦ.</TextUnit>
    <TextUnit id="3848" loc="6.447">εὖ γὰρ ἐγὼ τόδε οἶδα κατὰ φρένα καὶ κατὰ θυμόν:</TextUnit>
    <TextUnit id="3849" loc="6.448">ἔσσεται ἦμαρ ὅτ' ἄν ποτ' ὀλώλῃ ̓́Ιλιος ἱρὴ</TextUnit>
    <TextUnit id="3850" loc="6.449">καὶ Πρίαμος καὶ λαὸς ἐϋμμελίω Πριάμοιο.</TextUnit>
    <TextUnit id="3851" loc="6.450">ἀλλ' οὔ μοι Τρώων τόσσον μέλει ἄλγος ὀπίσσω,</TextUnit>
    <TextUnit id="3852" loc="6.451">οὔτ' αὐτῆς ̔Εκάβης οὔτε Πριάμοιο ἄνακτος</TextUnit>
    <TextUnit id="3853" loc="6.452">οὔτε κασιγνήτων, οἵ κεν πολέες τε καὶ ἐσθλοὶ</TextUnit>
    <TextUnit id="3854" loc="6.453">ἐν κονίῃσι πέσοιεν ὑπ' ἀνδράσι δυσμενέεσσιν,</TextUnit>
    <TextUnit id="3855" loc="6.454">ὅσσον σεῦ, ὅτε κέν τις ̓Αχαιῶν χαλκοχιτώνων</TextUnit>
    <TextUnit id="3856" loc="6.455">δακρυόεσσαν ἄγηται ἐλεύθερον ἦμαρ ἀπούρας:</TextUnit>
    <TextUnit id="3857" loc="6.456">καί κεν ἐν ̓́Αργει ἐοῦσα πρὸς ἄλλης ἱστὸν ὑφαίνοις,</TextUnit>
    <TextUnit id="3858" loc="6.457">καί κεν ὕδωρ φορέοις Μεσσηί̈δος ἢ ̔Υπερείης</TextUnit>
    <TextUnit id="3859" loc="6.458">πόλλ' ἀεκαζομένη, κρατερὴ δ' ἐπικείσετ' ἀνάγκη:</TextUnit>
    <TextUnit id="3860" loc="6.459">καί ποτέ τις εἴπῃσιν ἰδὼν κατὰ δάκρυ χέουσαν:</TextUnit>
    <TextUnit id="3861" loc="6.460">̔́Εκτορος ἥδε γυνὴ ὃς ἀριστεύεσκε μάχεσθαι</TextUnit>
    <TextUnit id="3862" loc="6.461">Τρώων ἱπποδάμων ὅτε ̓́Ιλιον ἀμφεμάχοντο.</TextUnit>
    <TextUnit id="3863" loc="6.462">ὥς ποτέ τις ἐρέει: σοὶ δ' αὖ νέον ἔσσεται ἄλγος</TextUnit>
    <TextUnit id="3864" loc="6.463">χήτεϊ τοιοῦδ' ἀνδρὸς ἀμύνειν δούλιον ἦμαρ.</TextUnit>
    <TextUnit id="3865" loc="6.464">ἀλλά με τεθνηῶτα χυτὴ κατὰ γαῖα καλύπτοι</TextUnit>
    <TextUnit id="3866" loc="6.465">πρίν γέ τι σῆς τε βοῆς σοῦ θ' ἑλκηθμοῖο πυθέσθαι.</TextUnit>
    <TextUnit id="3867" loc="6.466">ὣς εἰπὼν οὗ παιδὸς ὀρέξατο φαίδιμος ̔́Εκτωρ:</TextUnit>
    <TextUnit id="3868" loc="6.467">ἂψ δ' ὃ πάϊς πρὸς κόλπον ἐϋζώνοιο τιθήνης</TextUnit>
    <TextUnit id="3869" loc="6.468">ἐκλίνθη ἰάχων πατρὸς φίλου ὄψιν ἀτυχθεὶς</TextUnit>
    <TextUnit id="3870" loc="6.469">ταρβήσας χαλκόν τε ἰδὲ λόφον ἱππιοχαίτην,</TextUnit>
    <TextUnit id="3871" loc="6.470">δεινὸν ἀπ' ἀκροτάτης κόρυθος νεύοντα νοήσας.</TextUnit>
    <TextUnit id="3872" loc="6.471">ἐκ δ' ἐγέλασσε πατήρ τε φίλος καὶ πότνια μήτηρ:</TextUnit>
    <TextUnit id="3873" loc="6.472">αὐτίκ' ἀπὸ κρατὸς κόρυθ' εἵλετο φαίδιμος ̔́Εκτωρ,</TextUnit>
    <TextUnit id="3874" loc="6.473">καὶ τὴν μὲν κατέθηκεν ἐπὶ χθονὶ παμφανόωσαν:</TextUnit>
    <TextUnit id="3875" loc="6.474">αὐτὰρ ὅ γ' ὃν φίλον υἱὸν ἐπεὶ κύσε πῆλέ τε χερσὶν</TextUnit>
    <TextUnit id="3876" loc="6.475">εἶπε δ' ἐπευξάμενος Διί τ' ἄλλοισίν τε θεοῖσι:</TextUnit>
    <TextUnit id="3877" loc="6.476">Ζεῦ ἄλλοι τε θεοὶ δότε δὴ καὶ τόνδε γενέσθαι</TextUnit>
    <TextUnit id="3878" loc="6.477">παῖδ' ἐμὸν ὡς καὶ ἐγώ περ ἀριπρεπέα Τρώεσσιν,</TextUnit>
    <TextUnit id="3879" loc="6.478">ὧδε βίην τ' ἀγαθόν, καὶ ̓Ιλίου ἶφι ἀνάσσειν:</TextUnit>
    <TextUnit id="3880" loc="6.479">καί ποτέ τις εἴποι πατρός γ' ὅδε πολλὸν ἀμείνων</TextUnit>
    <TextUnit id="3881" loc="6.480">ἐκ πολέμου ἀνιόντα: φέροι δ' ἔναρα βροτόεντα</TextUnit>
    <TextUnit id="3882" loc="6.481">κτείνας δήϊον ἄνδρα, χαρείη δὲ φρένα μήτηρ.</TextUnit>
    <TextUnit id="3883" loc="6.482">ὣς εἰπὼν ἀλόχοιο φίλης ἐν χερσὶν ἔθηκε</TextUnit>
    <TextUnit id="3884" loc="6.483">παῖδ' ἑόν: ἣ δ' ἄρα μιν κηώδεϊ δέξατο κόλπῳ</TextUnit>
    <TextUnit id="3885" loc="6.484">δακρυόεν γελάσασα: πόσις δ' ἐλέησε νοήσας,</TextUnit>
    <TextUnit id="3886" loc="6.485">χειρί τέ μιν κατέρεξεν ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="3887" loc="6.486">δαιμονίη μή μοί τι λίην ἀκαχίζεο θυμῷ:</TextUnit>
    <TextUnit id="3888" loc="6.487">οὐ γάρ τίς μ' ὑπὲρ αἶσαν ἀνὴρ ̓́Αϊδι προϊάψει:</TextUnit>
    <TextUnit id="3889" loc="6.488">μοῖραν δ' οὔ τινά φημι πεφυγμένον ἔμμεναι ἀνδρῶν,</TextUnit>
    <TextUnit id="3890" loc="6.489">οὐ κακὸν οὐδὲ μὲν ἐσθλόν, ἐπὴν τὰ πρῶτα γένηται.</TextUnit>
    <TextUnit id="3891" loc="6.490">ἀλλ' εἰς οἶκον ἰοῦσα τὰ ς' αὐτῆς ἔργα κόμιζε</TextUnit>
    <TextUnit id="3892" loc="6.491">ἱστόν τ' ἠλακάτην τε, καὶ ἀμφιπόλοισι κέλευε</TextUnit>
    <TextUnit id="3893" loc="6.492">ἔργον ἐποίχεσθαι: πόλεμος δ' ἄνδρεσσι μελήσει</TextUnit>
    <TextUnit id="3894" loc="6.493">πᾶσι, μάλιστα δ' ἐμοί, τοὶ ̓Ιλίῳ ἐγγεγάασιν.</TextUnit>
    <TextUnit id="3895" loc="6.494">ὣς ἄρα φωνήσας κόρυθ' εἵλετο φαίδιμος ̔́Εκτωρ</TextUnit>
    <TextUnit id="3896" loc="6.495">ἵππουριν: ἄλοχος δὲ φίλη οἶκον δὲ βεβήκει</TextUnit>
    <TextUnit id="3897" loc="6.496">ἐντροπαλιζομένη, θαλερὸν κατὰ δάκρυ χέουσα.</TextUnit>
    <TextUnit id="3898" loc="6.497">αἶψα δ' ἔπειθ' ἵκανε δόμους εὖ ναιετάοντας</TextUnit>
    <TextUnit id="3899" loc="6.498">̔́Εκτορος ἀνδροφόνοιο, κιχήσατο δ' ἔνδοθι πολλὰς</TextUnit>
    <TextUnit id="3900" loc="6.499">ἀμφιπόλους, τῇσιν δὲ γόον πάσῃσιν ἐνῶρσεν.</TextUnit>
    <TextUnit id="3901" loc="6.500">αἳ μὲν ἔτι ζωὸν γόον ̔́Εκτορα ᾧ ἐνὶ οἴκῳ:</TextUnit>
    <TextUnit id="3902" loc="6.501">οὐ γάρ μιν ἔτ' ἔφαντο ὑπότροπον ἐκ πολέμοιο</TextUnit>
    <TextUnit id="3903" loc="6.502">ἵξεσθαι προφυγόντα μένος καὶ χεῖρας ̓Αχαιῶν.</TextUnit>
    <TextUnit id="3904" loc="6.503">οὐδὲ Πάρις δήθυνεν ἐν ὑψηλοῖσι δόμοισιν,</TextUnit>
    <TextUnit id="3905" loc="6.504">ἀλλ' ὅ γ', ἐπεὶ κατέδυ κλυτὰ τεύχεα ποικίλα χαλκῷ,</TextUnit>
    <TextUnit id="3906" loc="6.505">σεύατ' ἔπειτ' ἀνὰ ἄστυ ποσὶ κραιπνοῖσι πεποιθώς.</TextUnit>
    <TextUnit id="3907" loc="6.506">ὡς δ' ὅτε τις στατὸς ἵππος ἀκοστήσας ἐπὶ φάτνῃ</TextUnit>
    <TextUnit id="3908" loc="6.507">δεσμὸν ἀπορρήξας θείῃ πεδίοιο κροαίνων</TextUnit>
    <TextUnit id="3909" loc="6.508">εἰωθὼς λούεσθαι ἐϋρρεῖος ποταμοῖο</TextUnit>
    <TextUnit id="3910" loc="6.509">κυδιόων: ὑψοῦ δὲ κάρη ἔχει, ἀμφὶ δὲ χαῖται</TextUnit>
    <TextUnit id="3911" loc="6.510">ὤμοις ἀί̈σσονται: ὃ δ' ἀγλαί̈ηφι πεποιθὼς</TextUnit>
    <TextUnit id="3912" loc="6.511">ῥίμφά ἑ γοῦνα φέρει μετά τ' ἤθεα καὶ νομὸν ἵππων:</TextUnit>
    <TextUnit id="3913" loc="6.512">ὣς υἱὸς Πριάμοιο Πάρις κατὰ Περγάμου ἄκρης</TextUnit>
    <TextUnit id="3914" loc="6.513">τεύχεσι παμφαίνων ὥς τ' ἠλέκτωρ ἐβεβήκει</TextUnit>
    <TextUnit id="3915" loc="6.514">καγχαλόων, ταχέες δὲ πόδες φέρον: αἶψα δ' ἔπειτα</TextUnit>
    <TextUnit id="3916" loc="6.515">̔́Εκτορα δῖον ἔτετμεν ἀδελφεὸν εὖτ' ἄρ' ἔμελλε</TextUnit>
    <TextUnit id="3917" loc="6.516">στρέψεσθ' ἐκ χώρης ὅθι ᾗ ὀάριζε γυναικί.</TextUnit>
    <TextUnit id="3918" loc="6.517">τὸν πρότερος προσέειπεν ̓Αλέξανδρος θεοειδής:</TextUnit>
    <TextUnit id="3919" loc="6.518">ἠθεῖ' ἦ μάλα δή σε καὶ ἐσσύμενον κατερύκω</TextUnit>
    <TextUnit id="3920" loc="6.519">δηθύνων, οὐδ' ἦλθον ἐναίσιμον ὡς ἐκέλευες;</TextUnit>
    <TextUnit id="3921" loc="6.520">τὸν δ' ἀπαμειβόμενος προσέφη κορυθαίολος ̔́Εκτωρ:</TextUnit>
    <TextUnit id="3922" loc="6.521">δαιμόνι' οὐκ ἄν τίς τοι ἀνὴρ ὃς ἐναίσιμος εἴη</TextUnit>
    <TextUnit id="3923" loc="6.522">ἔργον ἀτιμήσειε μάχης, ἐπεὶ ἄλκιμός ἐσσι:</TextUnit>
    <TextUnit id="3924" loc="6.523">ἀλλὰ ἑκὼν μεθιεῖς τε καὶ οὐκ ἐθέλεις: τὸ δ' ἐμὸν κῆρ</TextUnit>
    <TextUnit id="3925" loc="6.524">ἄχνυται ἐν θυμῷ, ὅθ' ὑπὲρ σέθεν αἴσχε' ἀκούω</TextUnit>
    <TextUnit id="3926" loc="6.525">πρὸς Τρώων, οἳ ἔχουσι πολὺν πόνον εἵνεκα σεῖο.</TextUnit>
    <TextUnit id="3927" loc="6.526">ἀλλ' ἴομεν: τὰ δ' ὄπισθεν ἀρεσσόμεθ', αἴ κέ ποθι Ζεὺς</TextUnit>
    <TextUnit id="3928" loc="6.527">δώῃ ἐπουρανίοισι θεοῖς αἰειγενέτῃσι</TextUnit>
    <TextUnit id="3929" loc="6.528">κρητῆρα στήσασθαι ἐλεύθερον ἐν μεγάροισιν</TextUnit>
    <TextUnit id="3930" loc="6.529">ἐκ Τροίης ἐλάσαντας ἐϋκνήμιδας ̓Αχαιούς.</TextUnit>
    <TextUnit id="3931" loc="7.1">ὣς εἰπὼν πυλέων ἐξέσσυτο φαίδιμος ̔́Εκτωρ,</TextUnit>
    <TextUnit id="3932" loc="7.2">τῷ δ' ἅμ' ̓Αλέξανδρος κί' ἀδελφεός: ἐν δ' ἄρα θυμῷ</TextUnit>
    <TextUnit id="3933" loc="7.3">ἀμφότεροι μέμασαν πολεμίζειν ἠδὲ μάχεσθαι.</TextUnit>
    <TextUnit id="3934" loc="7.4">ὡς δὲ θεὸς ναύτῃσιν ἐελδομένοισιν ἔδωκεν</TextUnit>
    <TextUnit id="3935" loc="7.5">οὖρον, ἐπεί κε κάμωσιν ἐϋξέστῃς ἐλάτῃσι</TextUnit>
    <TextUnit id="3936" loc="7.6">πόντον ἐλαύνοντες, καμάτῳ δ' ὑπὸ γυῖα λέλυνται,</TextUnit>
    <TextUnit id="3937" loc="7.7">ὣς ἄρα τὼ Τρώεσσιν ἐελδομένοισι φανήτην.</TextUnit>
    <TextUnit id="3938" loc="7.8">ἔνθ' ἑλέτην ὃ μὲν υἱὸν ̓Αρηϊθόοιο ἄνακτος</TextUnit>
    <TextUnit id="3939" loc="7.9">̓́Αρνῃ ναιετάοντα Μενέσθιον, ὃν κορυνήτης</TextUnit>
    <TextUnit id="3940" loc="7.10">γείνατ' ̓Αρηί̈θοος καὶ Φυλομέδουσα βοῶπις:</TextUnit>
    <TextUnit id="3941" loc="7.11">̔́Εκτωρ δ' ̓Ηϊονῆα βάλ' ἔγχεϊ ὀξυόεντι</TextUnit>
    <TextUnit id="3942" loc="7.12">αὐχέν' ὑπὸ στεφάνης εὐχάλκου, λύντο δὲ γυῖα.</TextUnit>
    <TextUnit id="3943" loc="7.13">Γλαῦκος δ' ̔Ιππολόχοιο πάϊς Λυκίων ἀγὸς ἀνδρῶν</TextUnit>
    <TextUnit id="3944" loc="7.14">̓Ιφίνοον βάλε δουρὶ κατὰ κρατερὴν ὑσμίνην</TextUnit>
    <TextUnit id="3945" loc="7.15">Δεξιάδην ἵππων ἐπιάλμενον ὠκειάων</TextUnit>
    <TextUnit id="3946" loc="7.16">ὦμον: ὃ δ' ἐξ ἵππων χαμάδις πέσε, λύντο δὲ γυῖα.</TextUnit>
    <TextUnit id="3947" loc="7.17">τοὺς δ' ὡς οὖν ἐνόησε θεὰ γλαυκῶπις ̓Αθήνη</TextUnit>
    <TextUnit id="3948" loc="7.18">̓Αργείους ὀλέκοντας ἐνὶ κρατερῇ ὑσμίνῃ,</TextUnit>
    <TextUnit id="3949" loc="7.19">βῆ ῥα κατ' Οὐλύμποιο καρήνων ἀί̈ξασα</TextUnit>
    <TextUnit id="3950" loc="7.20">̓́Ιλιον εἰς ἱερήν: τῇ δ' ἀντίος ὄρνυτ' ̓Απόλλων</TextUnit>
    <TextUnit id="3951" loc="7.21">Περγάμου ἐκκατιδών, Τρώεσσι δὲ βούλετο νίκην:</TextUnit>
    <TextUnit id="3952" loc="7.22">ἀλλήλοισι δὲ τώ γε συναντέσθην παρὰ φηγῷ.</TextUnit>
    <TextUnit id="3953" loc="7.23">τὴν πρότερος προσέειπεν ἄναξ Διὸς υἱὸς ̓Απόλλων:</TextUnit>
    <TextUnit id="3954" loc="7.24">τίπτε σὺ δ' αὖ μεμαυῖα Διὸς θύγατερ μεγάλοιο</TextUnit>
    <TextUnit id="3955" loc="7.25">ἦλθες ἀπ' Οὐλύμποιο, μέγας δέ σε θυμὸς ἀνῆκεν;</TextUnit>
    <TextUnit id="3956" loc="7.26">ἦ ἵνα δὴ Δαναοῖσι μάχης ἑτεραλκέα νίκην</TextUnit>
    <TextUnit id="3957" loc="7.27">δῷς; ἐπεὶ οὔ τι Τρῶας ἀπολλυμένους ἐλεαίρεις.</TextUnit>
    <TextUnit id="3958" loc="7.28">ἀλλ' εἴ μοί τι πίθοιο τό κεν πολὺ κέρδιον εἴη:</TextUnit>
    <TextUnit id="3959" loc="7.29">νῦν μὲν παύσωμεν πόλεμον καὶ δηϊοτῆτα</TextUnit>
    <TextUnit id="3960" loc="7.30">σήμερον: ὕστερον αὖτε μαχήσοντ' εἰς ὅ κε τέκμωρ</TextUnit>
    <TextUnit id="3961" loc="7.31">̓Ιλίου εὕρωσιν, ἐπεὶ ὣς φίλον ἔπλετο θυμῷ</TextUnit>
    <TextUnit id="3962" loc="7.32">ὑμῖν ἀθανάτῃσι, διαπραθέειν τόδε ἄστυ.</TextUnit>
    <TextUnit id="3963" loc="7.33">τὸν δ' αὖτε προσέειπε θεὰ γλαυκῶπις ̓Αθήνη:</TextUnit>
    <TextUnit id="3964" loc="7.34">ὧδ' ἔστω ἑκάεργε: τὰ γὰρ φρονέουσα καὶ αὐτὴ</TextUnit>
    <TextUnit id="3965" loc="7.35">ἦλθον ἀπ' Οὐλύμποιο μετὰ Τρῶας καὶ ̓Αχαιούς.</TextUnit>
    <TextUnit id="3966" loc="7.36">ἀλλ' ἄγε πῶς μέμονας πόλεμον καταπαυσέμεν ἀνδρῶν;</TextUnit>
    <TextUnit id="3967" loc="7.37">τὴν δ' αὖτε προσέειπεν ἄναξ Διὸς υἱὸς ̓Απόλλων:</TextUnit>
    <TextUnit id="3968" loc="7.38">̔́Εκτορος ὄρσωμεν κρατερὸν μένος ἱπποδάμοιο,</TextUnit>
    <TextUnit id="3969" loc="7.39">ἤν τινά που Δαναῶν προκαλέσσεται οἰόθεν οἶος</TextUnit>
    <TextUnit id="3970" loc="7.40">ἀντίβιον μαχέσασθαι ἐν αἰνῇ δηϊοτῆτι,</TextUnit>
    <TextUnit id="3971" loc="7.41">οἳ δέ κ' ἀγασσάμενοι χαλκοκνήμιδες ̓Αχαιοὶ</TextUnit>
    <TextUnit id="3972" loc="7.42">οἶον ἐπόρσειαν πολεμίζειν ̔́Εκτορι δίῳ.</TextUnit>
    <TextUnit id="3973" loc="7.43">ὣς ἔφατ', οὐδ' ἀπίθησε θεὰ γλαυκῶπις ̓Αθήνη.</TextUnit>
    <TextUnit id="3974" loc="7.44">τῶν δ' ̔́Ελενος Πριάμοιο φίλος παῖς σύνθετο θυμῷ</TextUnit>
    <TextUnit id="3975" loc="7.45">βουλήν, ἥ ῥα θεοῖσιν ἐφήνδανε μητιόωσι:</TextUnit>
    <TextUnit id="3976" loc="7.46">στῆ δὲ παρ' ̔́Εκτορ' ἰὼν καί μιν πρὸς μῦθον ἔειπεν:</TextUnit>
    <TextUnit id="3977" loc="7.47">̔́Εκτορ υἱὲ Πριάμοιο Διὶ μῆτιν ἀτάλαντε</TextUnit>
    <TextUnit id="3978" loc="7.48">ἦ ῥά νύ μοί τι πίθοιο, κασίγνητος δέ τοί εἰμι:</TextUnit>
    <TextUnit id="3979" loc="7.49">ἄλλους μὲν κάθισον Τρῶας καὶ πάντας ̓Αχαιούς,</TextUnit>
    <TextUnit id="3980" loc="7.50">αὐτὸς δὲ προκάλεσσαι ̓Αχαιῶν ὅς τις ἄριστος</TextUnit>
    <TextUnit id="3981" loc="7.51">ἀντίβιον μαχέσασθαι ἐν αἰνῇ δηϊοτῆτι:</TextUnit>
    <TextUnit id="3982" loc="7.52">οὐ γάρ πώ τοι μοῖρα θανεῖν καὶ πότμον ἐπισπεῖν:</TextUnit>
    <TextUnit id="3983" loc="7.53">ὣς γὰρ ἐγὼ ὄπ' ἄκουσα θεῶν αἰειγενετάων.</TextUnit>
    <TextUnit id="3984" loc="7.54">ὣς ἔφαθ', ̔́Εκτωρ δ' αὖτε χάρη μέγα μῦθον ἀκούσας,</TextUnit>
    <TextUnit id="3985" loc="7.55">καί ῥ' ἐς μέσσον ἰὼν Τρώων ἀνέεργε φάλαγγας,</TextUnit>
    <TextUnit id="3986" loc="7.56">μέσσου δουρὸς ἑλών: οἳ δ' ἱδρύνθησαν ἅπαντες.</TextUnit>
    <TextUnit id="3987" loc="7.57">κὰδ δ' ̓Αγαμέμνων εἷσεν ἐϋκνήμιδας ̓Αχαιούς:</TextUnit>
    <TextUnit id="3988" loc="7.58">κὰδ δ' ἄρ' ̓Αθηναίη τε καὶ ἀργυρότοξος ̓Απόλλων</TextUnit>
    <TextUnit id="3989" loc="7.59">ἑζέσθην ὄρνισιν ἐοικότες αἰγυπιοῖσι</TextUnit>
    <TextUnit id="3990" loc="7.60">φηγῷ ἐφ' ὑψηλῇ πατρὸς Διὸς αἰγιόχοιο</TextUnit>
    <TextUnit id="3991" loc="7.61">ἀνδράσι τερπόμενοι: τῶν δὲ στίχες εἵατο πυκναὶ</TextUnit>
    <TextUnit id="3992" loc="7.62">ἀσπίσι καὶ κορύθεσσι καὶ ἔγχεσι πεφρικυῖαι.</TextUnit>
    <TextUnit id="3993" loc="7.63">οἵη δὲ Ζεφύροιο ἐχεύατο πόντον ἔπι φρὶξ</TextUnit>
    <TextUnit id="3994" loc="7.64">ὀρνυμένοιο νέον, μελάνει δέ τε πόντος ὑπ' αὐτῆς,</TextUnit>
    <TextUnit id="3995" loc="7.65">τοῖαι ἄρα στίχες εἵατ' ̓Αχαιῶν τε Τρώων τε</TextUnit>
    <TextUnit id="3996" loc="7.66">ἐν πεδίῳ: ̔́Εκτωρ δὲ μετ' ἀμφοτέροισιν ἔειπε:</TextUnit>
    <TextUnit id="3997" loc="7.67">κέκλυτέ μευ Τρῶες καὶ ἐϋκνήμιδες ̓Αχαιοὶ</TextUnit>
    <TextUnit id="3998" loc="7.68">ὄφρ' εἴπω τά με θυμὸς ἐνὶ στήθεσσι κελεύει.</TextUnit>
    <TextUnit id="3999" loc="7.69">ὅρκια μὲν Κρονίδης ὑψίζυγος οὐκ ἐτέλεσσεν,</TextUnit>
    <TextUnit id="4000" loc="7.70">ἀλλὰ κακὰ φρονέων τεκμαίρεται ἀμφοτέροισιν</TextUnit>
    <TextUnit id="4001" loc="7.71">εἰς ὅ κεν ἢ ὑμεῖς Τροίην εὔπυργον ἕλητε</TextUnit>
    <TextUnit id="4002" loc="7.72">ἢ αὐτοὶ παρὰ νηυσὶ δαμείετε ποντοπόροισιν.</TextUnit>
    <TextUnit id="4003" loc="7.73">ὑμῖν δ' ἐν γὰρ ἔασιν ἀριστῆες Παναχαιῶν:</TextUnit>
    <TextUnit id="4004" loc="7.74">τῶν νῦν ὅν τινα θυμὸς ἐμοὶ μαχέσασθαι ἀνώγει</TextUnit>
    <TextUnit id="4005" loc="7.75">δεῦρ' ἴτω ἐκ πάντων πρόμος ἔμμεναι ̔́Εκτορι δίῳ.</TextUnit>
    <TextUnit id="4006" loc="7.76">ὧδε δὲ μυθέομαι, Ζεὺς δ' ἄμμ' ἐπιμάρτυρος ἔστω:</TextUnit>
    <TextUnit id="4007" loc="7.77">εἰ μέν κεν ἐμὲ κεῖνος ἕλῃ ταναήκεϊ χαλκῷ,</TextUnit>
    <TextUnit id="4008" loc="7.78">τεύχεα συλήσας φερέτω κοίλας ἐπὶ νῆας,</TextUnit>
    <TextUnit id="4009" loc="7.79">σῶμα δὲ οἴκαδ' ἐμὸν δόμεναι πάλιν, ὄφρα πυρός με</TextUnit>
    <TextUnit id="4010" loc="7.80">Τρῶες καὶ Τρώων ἄλοχοι λελάχωσι θανόντα.</TextUnit>
    <TextUnit id="4011" loc="7.81">εἰ δέ κ' ἐγὼ τὸν ἕλω, δώῃ δέ μοι εὖχος ̓Απόλλων,</TextUnit>
    <TextUnit id="4012" loc="7.82">τεύχεα σύλησας οἴσω προτὶ ̓́Ιλιον ἱρήν,</TextUnit>
    <TextUnit id="4013" loc="7.83">καὶ κρεμόω προτὶ νηὸν ̓Απόλλωνος ἑκάτοιο,</TextUnit>
    <TextUnit id="4014" loc="7.84">τὸν δὲ νέκυν ἐπὶ νῆας ἐϋσσέλμους ἀποδώσω,</TextUnit>
    <TextUnit id="4015" loc="7.85">ὄφρά ἑ ταρχύσωσι κάρη κομόωντες ̓Αχαιοί,</TextUnit>
    <TextUnit id="4016" loc="7.86">σῆμά τέ οἱ χεύωσιν ἐπὶ πλατεῖ ̔Ελλησπόντῳ.</TextUnit>
    <TextUnit id="4017" loc="7.87">καί ποτέ τις εἴπῃσι καὶ ὀψιγόνων ἀνθρώπων</TextUnit>
    <TextUnit id="4018" loc="7.88">νηὶ̈ πολυκλήϊδι πλέων ἐπὶ οἴνοπα πόντον:</TextUnit>
    <TextUnit id="4019" loc="7.89">ἀνδρὸς μὲν τόδε σῆμα πάλαι κατατεθνηῶτος,</TextUnit>
    <TextUnit id="4020" loc="7.90">ὅν ποτ' ἀριστεύοντα κατέκτανε φαίδιμος ̔́Εκτωρ.</TextUnit>
    <TextUnit id="4021" loc="7.91">ὥς ποτέ τις ἐρέει: τὸ δ' ἐμὸν κλέος οὔ ποτ' ὀλεῖται.</TextUnit>
    <TextUnit id="4022" loc="7.92">ὣς ἔφαθ', οἱ δ' ἄρα πάντες ἀκὴν ἐγένοντο σιωπῇ:</TextUnit>
    <TextUnit id="4023" loc="7.93">αἴδεσθεν μὲν ἀνήνασθαι, δεῖσαν δ' ὑποδέχθαι:</TextUnit>
    <TextUnit id="4024" loc="7.94">ὀψὲ δὲ δὴ Μενέλαος ἀνίστατο καὶ μετέειπε</TextUnit>
    <TextUnit id="4025" loc="7.95">νείκει ὀνειδίζων, μέγα δὲ στεναχίζετο θυμῷ:</TextUnit>
    <TextUnit id="4026" loc="7.96">ὤ μοι ἀπειλητῆρες ̓Αχαιί̈δες οὐκέτ' ̓Αχαιοί:</TextUnit>
    <TextUnit id="4027" loc="7.97">ἦ μὲν δὴ λώβη τάδε γ' ἔσσεται αἰνόθεν αἰνῶς</TextUnit>
    <TextUnit id="4028" loc="7.98">εἰ μή τις Δαναῶν νῦν ̔́Εκτορος ἀντίος εἶσιν.</TextUnit>
    <TextUnit id="4029" loc="7.99">ἀλλ' ὑμεῖς μὲν πάντες ὕδωρ καὶ γαῖα γένοισθε</TextUnit>
    <TextUnit id="4030" loc="7.100">ἥμενοι αὖθι ἕκαστοι ἀκήριοι ἀκλεὲς αὔτως:</TextUnit>
    <TextUnit id="4031" loc="7.101">τῷδε δ' ἐγὼν αὐτὸς θωρήξομαι: αὐτὰρ ὕπερθε</TextUnit>
    <TextUnit id="4032" loc="7.102">νίκης πείρατ' ἔχονται ἐν ἀθανάτοισι θεοῖσιν.</TextUnit>
    <TextUnit id="4033" loc="7.103">ὣς ἄρα φωνήσας κατεδύσετο τεύχεα καλά.</TextUnit>
    <TextUnit id="4034" loc="7.104">ἔνθά κέ τοι Μενέλαε φάνη βιότοιο τελευτὴ</TextUnit>
    <TextUnit id="4035" loc="7.105">̔́Εκτορος ἐν παλάμῃσιν, ἐπεὶ πολὺ φέρτερος ἦεν,</TextUnit>
    <TextUnit id="4036" loc="7.106">εἰ μὴ ἀναί̈ξαντες ἕλον βασιλῆες ̓Αχαιῶν,</TextUnit>
    <TextUnit id="4037" loc="7.107">αὐτός τ' ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="4038" loc="7.108">δεξιτερῆς ἕλε χειρὸς ἔπος τ' ἔφατ' ἔκ τ' ὀνόμαζεν:</TextUnit>
    <TextUnit id="4039" loc="7.109">ἀφραίνεις Μενέλαε διοτρεφές, οὐδέ τί σε χρὴ</TextUnit>
    <TextUnit id="4040" loc="7.110">ταύτης ἀφροσύνης: ἀνὰ δὲ σχέο κηδόμενός περ,</TextUnit>
    <TextUnit id="4041" loc="7.111">μηδ' ἔθελ' ἐξ ἔριδος σεῦ ἀμείνονι φωτὶ μάχεσθαι</TextUnit>
    <TextUnit id="4042" loc="7.112">̔́Εκτορι Πριαμίδῃ, τόν τε στυγέουσι καὶ ἄλλοι.</TextUnit>
    <TextUnit id="4043" loc="7.113">καὶ δ' ̓Αχιλεὺς τούτῳ γε μάχῃ ἔνι κυδιανείρῃ</TextUnit>
    <TextUnit id="4044" loc="7.114">ἔρριγ' ἀντιβολῆσαι, ὅ περ σέο πολλὸν ἀμείνων.</TextUnit>
    <TextUnit id="4045" loc="7.115">ἀλλὰ σὺ μὲν νῦν ἵζευ ἰὼν μετὰ ἔθνος ἑταίρων,</TextUnit>
    <TextUnit id="4046" loc="7.116">τούτῳ δὲ πρόμον ἄλλον ἀναστήσουσιν ̓Αχαιοί.</TextUnit>
    <TextUnit id="4047" loc="7.117">εἴ περ ἀδειής τ' ἐστὶ καὶ εἰ μόθου ἔστ' ἀκόρητος,</TextUnit>
    <TextUnit id="4048" loc="7.118">φημί μιν ἀσπασίως γόνυ κάμψειν, αἴ κε φύγῃσι</TextUnit>
    <TextUnit id="4049" loc="7.119">δηί̈ου ἐκ πολέμοιο καὶ αἰνῆς δηϊοτῆτος.</TextUnit>
    <TextUnit id="4050" loc="7.120">ὣς εἰπὼν παρέπεισεν ἀδελφειοῦ φρένας ἥρως</TextUnit>
    <TextUnit id="4051" loc="7.121">αἴσιμα παρειπών, ὃ δ' ἐπείθετο: τοῦ μὲν ἔπειτα</TextUnit>
    <TextUnit id="4052" loc="7.122">γηθόσυνοι θεράποντες ἀπ' ὤμων τεύχε' ἕλοντο:</TextUnit>
    <TextUnit id="4053" loc="7.123">Νέστωρ δ' ̓Αργείοισιν ἀνίστατο καὶ μετέειπεν:</TextUnit>
    <TextUnit id="4054" loc="7.124">ὢ πόποι ἦ μέγα πένθος ̓Αχαιί̈δα γαῖαν ἱκάνει.</TextUnit>
    <TextUnit id="4055" loc="7.125">ἦ κε μέγ' οἰμώξειε γέρων ἱππηλάτα Πηλεὺς</TextUnit>
    <TextUnit id="4056" loc="7.126">ἐσθλὸς Μυρμιδόνων βουληφόρος ἠδ' ἀγορητής,</TextUnit>
    <TextUnit id="4057" loc="7.127">ὅς ποτέ μ' εἰρόμενος μέγ' ἐγήθεεν ᾧ ἐνὶ οἴκῳ</TextUnit>
    <TextUnit id="4058" loc="7.128">πάντων ̓Αργείων ἐρέων γενεήν τε τόκον τε.</TextUnit>
    <TextUnit id="4059" loc="7.129">τοὺς νῦν εἰ πτώσσοντας ὑφ' ̔́Εκτορι πάντας ἀκούσαι,</TextUnit>
    <TextUnit id="4060" loc="7.130">πολλά κεν ἀθανάτοισι φίλας ἀνὰ χεῖρας ἀείραι</TextUnit>
    <TextUnit id="4061" loc="7.131">θυμὸν ἀπὸ μελέων δῦναι δόμον ̓́Αϊδος εἴσω.</TextUnit>
    <TextUnit id="4062" loc="7.132">αἲ γὰρ Ζεῦ τε πάτερ καὶ ̓Αθηναίη καὶ ̓́Απολλον</TextUnit>
    <TextUnit id="4063" loc="7.133">ἡβῷμ' ὡς ὅτ' ἐπ' ὠκυρόῳ Κελάδοντι μάχοντο</TextUnit>
    <TextUnit id="4064" loc="7.134">ἀγρόμενοι Πύλιοί τε καὶ ̓Αρκάδες ἐγχεσίμωροι</TextUnit>
    <TextUnit id="4065" loc="7.135">Φειᾶς πὰρ τείχεσσιν ̓Ιαρδάνου ἀμφὶ ῥέεθρα.</TextUnit>
    <TextUnit id="4066" loc="7.136">τοῖσι δ' ̓Ερευθαλίων πρόμος ἵστατο ἰσόθεος φὼς</TextUnit>
    <TextUnit id="4067" loc="7.137">τεύχε' ἔχων ὤμοισιν ̓Αρηϊθόοιο ἄνακτος</TextUnit>
    <TextUnit id="4068" loc="7.138">δίου ̓Αρηϊθόου, τὸν ἐπίκλησιν κορυνήτην</TextUnit>
    <TextUnit id="4069" loc="7.139">ἄνδρες κίκλησκον καλλίζωνοί τε γυναῖκες</TextUnit>
    <TextUnit id="4070" loc="7.140">οὕνεκ' ἄρ' οὐ τόξοισι μαχέσκετο δουρί τε μακρῷ,</TextUnit>
    <TextUnit id="4071" loc="7.141">ἀλλὰ σιδηρείῃ κορύνῃ ῥήγνυσκε φάλαγγας.</TextUnit>
    <TextUnit id="4072" loc="7.142">τὸν Λυκόοργος ἔπεφνε δόλῳ, οὔ τι κράτεί̈ γε,</TextUnit>
    <TextUnit id="4073" loc="7.143">στεινωπῷ ἐν ὁδῷ ὅθ' ἄρ' οὐ κορύνη οἱ ὄλεθρον</TextUnit>
    <TextUnit id="4074" loc="7.144">χραῖσμε σιδηρείη: πρὶν γὰρ Λυκόοργος ὑποφθὰς</TextUnit>
    <TextUnit id="4075" loc="7.145">δουρὶ μέσον περόνησεν, ὃ δ' ὕπτιος οὔδει ἐρείσθη:</TextUnit>
    <TextUnit id="4076" loc="7.146">τεύχεα δ' ἐξενάριξε, τά οἱ πόρε χάλκεος ̓́Αρης.</TextUnit>
    <TextUnit id="4077" loc="7.147">καὶ τὰ μὲν αὐτὸς ἔπειτα φόρει μετὰ μῶλον ̓́Αρηος:</TextUnit>
    <TextUnit id="4078" loc="7.148">αὐτὰρ ἐπεὶ Λυκόοργος ἐνὶ μεγάροισιν ἐγήρα,</TextUnit>
    <TextUnit id="4079" loc="7.149">δῶκε δ' ̓Ερευθαλίωνι φίλῳ θεράποντι φορῆναι:</TextUnit>
    <TextUnit id="4080" loc="7.150">τοῦ ὅ γε τεύχε' ἔχων προκαλίζετο πάντας ἀρίστους.</TextUnit>
    <TextUnit id="4081" loc="7.151">οἳ δὲ μάλ' ἐτρόμεον καὶ ἐδείδισαν, οὐδέ τις ἔτλη:</TextUnit>
    <TextUnit id="4082" loc="7.152">ἀλλ' ἐμὲ θυμὸς ἀνῆκε πολυτλήμων πολεμίζειν</TextUnit>
    <TextUnit id="4083" loc="7.153">θάρσεϊ ᾧ: γενεῇ δὲ νεώτατος ἔσκον ἁπάντων:</TextUnit>
    <TextUnit id="4084" loc="7.154">καὶ μαχόμην οἱ ἐγώ, δῶκεν δέ μοι εὖχος ̓Αθήνη.</TextUnit>
    <TextUnit id="4085" loc="7.155">τὸν δὴ μήκιστον καὶ κάρτιστον κτάνον ἄνδρα:</TextUnit>
    <TextUnit id="4086" loc="7.156">πολλὸς γάρ τις ἔκειτο παρήορος ἔνθα καὶ ἔνθα.</TextUnit>
    <TextUnit id="4087" loc="7.157">εἴθ' ὣς ἡβώοιμι, βίη δέ μοι ἔμπεδος εἴη:</TextUnit>
    <TextUnit id="4088" loc="7.158">τώ κε τάχ' ἀντήσειε μάχης κορυθαίολος ̔́Εκτωρ.</TextUnit>
    <TextUnit id="4089" loc="7.159">ὑμέων δ' οἵ περ ἔασιν ἀριστῆες Παναχαιῶν</TextUnit>
    <TextUnit id="4090" loc="7.160">οὐδ' οἳ προφρονέως μέμαθ' ̔́Εκτορος ἀντίον ἐλθεῖν.</TextUnit>
    <TextUnit id="4091" loc="7.161">ὣς νείκεσς' ὃ γέρων, οἳ δ' ἐννέα πάντες ἀνέσταν.</TextUnit>
    <TextUnit id="4092" loc="7.162">ὦρτο πολὺ πρῶτος μὲν ἄναξ ἀνδρῶν ̓Αγαμέμνων,</TextUnit>
    <TextUnit id="4093" loc="7.163">τῷ δ' ἐπὶ Τυδεί̈δης ὦρτο κρατερὸς Διομήδης,</TextUnit>
    <TextUnit id="4094" loc="7.164">τοῖσι δ' ἐπ' Αἴαντες θοῦριν ἐπιειμένοι ἀλκήν,</TextUnit>
    <TextUnit id="4095" loc="7.165">τοῖσι δ' ἐπ' ̓Ιδομενεὺς καὶ ὀπάων ̓Ιδομενῆος</TextUnit>
    <TextUnit id="4096" loc="7.166">Μηριόνης ἀτάλαντος ̓Ενυαλίῳ ἀνδρειφόντῃ,</TextUnit>
    <TextUnit id="4097" loc="7.167">τοῖσι δ' ἐπ' Εὐρύπυλος Εὐαίμονος ἀγλαὸς υἱός,</TextUnit>
    <TextUnit id="4098" loc="7.168">ἂν δὲ Θόας ̓Ανδραιμονίδης καὶ δῖος ̓Οδυσσεύς:</TextUnit>
    <TextUnit id="4099" loc="7.169">πάντες ἄρ' οἵ γ' ἔθελον πολεμίζειν ̔́Εκτορι δίῳ.</TextUnit>
    <TextUnit id="4100" loc="7.170">τοῖς δ' αὖτις μετέειπε Γερήνιος ἱππότα Νέστωρ:</TextUnit>
    <TextUnit id="4101" loc="7.171">κλήρῳ νῦν πεπάλασθε διαμπερὲς ὅς κε λάχῃσιν:</TextUnit>
    <TextUnit id="4102" loc="7.172">οὗτος γὰρ δὴ ὀνήσει ἐϋκνήμιδας ̓Αχαιούς,</TextUnit>
    <TextUnit id="4103" loc="7.173">καὶ δ' αὐτὸς ὃν θυμὸν ὀνήσεται αἴ κε φύγῃσι</TextUnit>
    <TextUnit id="4104" loc="7.174">δηί̈ου ἐκ πολέμοιο καὶ αἰνῆς δηϊοτῆτος.</TextUnit>
    <TextUnit id="4105" loc="7.175">ὣς ἔφαθ', οἳ δὲ κλῆρον ἐσημήναντο ἕκαστος,</TextUnit>
    <TextUnit id="4106" loc="7.176">ἐν δ' ἔβαλον κυνέῃ ̓Αγαμέμνονος ̓Ατρεί̈δαο.</TextUnit>
    <TextUnit id="4107" loc="7.177">λαοὶ δ' ἠρήσαντο, θεοῖσι δὲ χεῖρας ἀνέσχον:</TextUnit>
    <TextUnit id="4108" loc="7.178">ὧδε δέ τις εἴπεσκεν ἰδὼν εἰς οὐρανὸν εὐρύν:</TextUnit>
    <TextUnit id="4109" loc="7.179">Ζεῦ πάτερ ἢ Αἴαντα λαχεῖν, ἢ Τυδέος υἱόν,</TextUnit>
    <TextUnit id="4110" loc="7.180">ἢ αὐτὸν βασιλῆα πολυχρύσοιο Μυκήνης.</TextUnit>
    <TextUnit id="4111" loc="7.181">ὣς ἄρ' ἔφαν, πάλλεν δὲ Γερήνιος ἱππότα Νέστωρ,</TextUnit>
    <TextUnit id="4112" loc="7.182">ἐκ δ' ἔθορε κλῆρος κυνέης ὃν ἄρ' ἤθελον αὐτοὶ</TextUnit>
    <TextUnit id="4113" loc="7.183">Αἴαντος: κῆρυξ δὲ φέρων ἀν' ὅμιλον ἁπάντῃ</TextUnit>
    <TextUnit id="4114" loc="7.184">δεῖξ' ἐνδέξια πᾶσιν ἀριστήεσσιν ̓Αχαιῶν.</TextUnit>
    <TextUnit id="4115" loc="7.185">οἳ δ' οὐ γιγνώσκοντες ἀπηνήναντο ἕκαστος.</TextUnit>
    <TextUnit id="4116" loc="7.186">ἀλλ' ὅτε δὴ τὸν ἵκανε φέρων ἀν' ὅμιλον ἁπάντῃ</TextUnit>
    <TextUnit id="4117" loc="7.187">ὅς μιν ἐπιγράψας κυνέῃ βάλε φαίδιμος Αἴας,</TextUnit>
    <TextUnit id="4118" loc="7.188">ἤτοι ὑπέσχεθε χεῖρ', ὃ δ' ἄρ' ἔμβαλεν ἄγχι παραστάς,</TextUnit>
    <TextUnit id="4119" loc="7.189">γνῶ δὲ κλήρου σῆμα ἰδών, γήθησε δὲ θυμῷ.</TextUnit>
    <TextUnit id="4120" loc="7.190">τὸν μὲν πὰρ πόδ' ἑὸν χαμάδις βάλε φώνησέν τε:</TextUnit>
    <TextUnit id="4121" loc="7.191">ὦ φίλοι ἤτοι κλῆρος ἐμός, χαίρω δὲ καὶ αὐτὸς</TextUnit>
    <TextUnit id="4122" loc="7.192">θυμῷ, ἐπεὶ δοκέω νικησέμεν ̔́Εκτορα δῖον.</TextUnit>
    <TextUnit id="4123" loc="7.193">ἀλλ' ἄγετ' ὄφρ' ἂν ἐγὼ πολεμήϊα τεύχεα δύω,</TextUnit>
    <TextUnit id="4124" loc="7.194">τόφρ' ὑμεῖς εὔχεσθε Διὶ Κρονίωνι ἄνακτι</TextUnit>
    <TextUnit id="4125" loc="7.195">σιγῇ ἐφ' ὑμείων ἵνα μὴ Τρῶές γε πύθωνται,</TextUnit>
    <TextUnit id="4126" loc="7.196">ἠὲ καὶ ἀμφαδίην, ἐπεὶ οὔ τινα δείδιμεν ἔμπης:</TextUnit>
    <TextUnit id="4127" loc="7.197">οὐ γάρ τίς με βίῃ γε ἑκὼν ἀέκοντα δίηται</TextUnit>
    <TextUnit id="4128" loc="7.198">οὐδέ τι ἰδρείῃ, ἐπεὶ οὐδ' ἐμὲ νήϊδά γ' οὕτως</TextUnit>
    <TextUnit id="4129" loc="7.199">ἔλπομαι ἐν Σαλαμῖνι γενέσθαι τε τραφέμεν τε.</TextUnit>
    <TextUnit id="4130" loc="7.200">ὣς ἔφαθ', οἳ δ' εὔχοντο Διὶ Κρονίωνι ἄνακτι:</TextUnit>
    <TextUnit id="4131" loc="7.201">ὧδε δέ τις εἴπεσκεν ἰδὼν εἰς οὐρανὸν εὐρύν:</TextUnit>
    <TextUnit id="4132" loc="7.202">Ζεῦ πάτερ ̓́Ιδηθεν μεδέων κύδιστε μέγιστε</TextUnit>
    <TextUnit id="4133" loc="7.203">δὸς νίκην Αἴαντι καὶ ἀγλαὸν εὖχος ἀρέσθαι:</TextUnit>
    <TextUnit id="4134" loc="7.204">εἰ δὲ καὶ ̔́Εκτορά περ φιλέεις καὶ κήδεαι αὐτοῦ,</TextUnit>
    <TextUnit id="4135" loc="7.205">ἴσην ἀμφοτέροισι βίην καὶ κῦδος ὄπασσον.</TextUnit>
    <TextUnit id="4136" loc="7.206">ὣς ἄρ' ἔφαν, Αἴας δὲ κορύσσετο νώροπι χαλκῷ.</TextUnit>
    <TextUnit id="4137" loc="7.207">αὐτὰρ ἐπεὶ δὴ πάντα περὶ χροὶ̈ ἕσσατο τεύχεα,</TextUnit>
    <TextUnit id="4138" loc="7.208">σεύατ' ἔπειθ' οἷός τε πελώριος ἔρχεται ̓́Αρης,</TextUnit>
    <TextUnit id="4139" loc="7.209">ὅς τ' εἶσιν πόλεμον δὲ μετ' ἀνέρας οὕς τε Κρονίων</TextUnit>
    <TextUnit id="4140" loc="7.210">θυμοβόρου ἔριδος μένεϊ ξυνέηκε μάχεσθαι.</TextUnit>
    <TextUnit id="4141" loc="7.211">τοῖος ἄρ' Αἴας ὦρτο πελώριος ἕρκος ̓Αχαιῶν</TextUnit>
    <TextUnit id="4142" loc="7.212">μειδιόων βλοσυροῖσι προσώπασι: νέρθε δὲ ποσσὶν</TextUnit>
    <TextUnit id="4143" loc="7.213">ἤϊε μακρὰ βιβάς, κραδάων δολιχόσκιον ἔγχος.</TextUnit>
    <TextUnit id="4144" loc="7.214">τὸν δὲ καὶ ̓Αργεῖοι μὲν ἐγήθεον εἰσορόωντες,</TextUnit>
    <TextUnit id="4145" loc="7.215">Τρῶας δὲ τρόμος αἰνὸς ὑπήλυθε γυῖα ἕκαστον,</TextUnit>
    <TextUnit id="4146" loc="7.216">̔́Εκτορί τ' αὐτῷ θυμὸς ἐνὶ στήθεσσι πάτασσεν:</TextUnit>
    <TextUnit id="4147" loc="7.217">ἀλλ' οὔ πως ἔτι εἶχεν ὑποτρέσαι οὐδ' ἀναδῦναι</TextUnit>
    <TextUnit id="4148" loc="7.218">ἂψ λαῶν ἐς ὅμιλον, ἐπεὶ προκαλέσσατο χάρμῃ.</TextUnit>
    <TextUnit id="4149" loc="7.219">Αἴας δ' ἐγγύθεν ἦλθε φέρων σάκος ἠύ̈τε πύργον</TextUnit>
    <TextUnit id="4150" loc="7.220">χάλκεον ἑπταβόειον, ὅ οἱ Τυχίος κάμε τεύχων</TextUnit>
    <TextUnit id="4151" loc="7.221">σκυτοτόμων ὄχ' ἄριστος ̔́Υλῃ ἔνι οἰκία ναίων,</TextUnit>
    <TextUnit id="4152" loc="7.222">ὅς οἱ ἐποίησεν σάκος αἰόλον ἑπταβόειον</TextUnit>
    <TextUnit id="4153" loc="7.223">ταύρων ζατρεφέων, ἐπὶ δ' ὄγδοον ἤλασε χαλκόν.</TextUnit>
    <TextUnit id="4154" loc="7.224">τὸ πρόσθε στέρνοιο φέρων Τελαμώνιος Αἴας</TextUnit>
    <TextUnit id="4155" loc="7.225">στῆ ῥα μάλ' ̔́Εκτορος ἐγγύς, ἀπειλήσας δὲ προσηύδα:</TextUnit>
    <TextUnit id="4156" loc="7.226">̔́Εκτορ νῦν μὲν δὴ σάφα εἴσεαι οἰόθεν οἶος</TextUnit>
    <TextUnit id="4157" loc="7.227">οἷοι καὶ Δαναοῖσιν ἀριστῆες μετέασι</TextUnit>
    <TextUnit id="4158" loc="7.228">καὶ μετ' ̓Αχιλλῆα ῥηξήνορα θυμολέοντα.</TextUnit>
    <TextUnit id="4159" loc="7.229">ἀλλ' ὃ μὲν ἐν νήεσσι κορωνίσι ποντοπόροισι</TextUnit>
    <TextUnit id="4160" loc="7.230">κεῖτ' ἀπομηνίσας ̓Αγαμέμνονι ποιμένι λαῶν:</TextUnit>
    <TextUnit id="4161" loc="7.231">ἡμεῖς δ' εἰμὲν τοῖοι οἳ ἂν σέθεν ἀντιάσαιμεν</TextUnit>
    <TextUnit id="4162" loc="7.232">καὶ πολέες: ἀλλ' ἄρχε μάχης ἠδὲ πτολέμοιο.</TextUnit>
    <TextUnit id="4163" loc="7.233">τὸν δ' αὖτε προσέειπε μέγας κορυθαίολος ̔́Εκτωρ:</TextUnit>
    <TextUnit id="4164" loc="7.234">Αἶαν διογενὲς Τελαμώνιε κοίρανε λαῶν</TextUnit>
    <TextUnit id="4165" loc="7.235">μή τί μευ ἠύ̈τε παιδὸς ἀφαυροῦ πειρήτιζε</TextUnit>
    <TextUnit id="4166" loc="7.236">ἠὲ γυναικός, ἣ οὐκ οἶδεν πολεμήϊα ἔργα.</TextUnit>
    <TextUnit id="4167" loc="7.237">αὐτὰρ ἐγὼν εὖ οἶδα μάχας τ' ἀνδροκτασίας τε:</TextUnit>
    <TextUnit id="4168" loc="7.238">οἶδ' ἐπὶ δεξιά, οἶδ' ἐπ' ἀριστερὰ νωμῆσαι βῶν</TextUnit>
    <TextUnit id="4169" loc="7.239">ἀζαλέην, τό μοι ἔστι ταλαύρινον πολεμίζειν:</TextUnit>
    <TextUnit id="4170" loc="7.240">οἶδα δ' ἐπαί̈ξαι μόθον ἵππων ὠκειάων:</TextUnit>
    <TextUnit id="4171" loc="7.241">οἶδα δ' ἐνὶ σταδίῃ δηί̈ῳ μέλπεσθαι ̓́Αρηϊ.</TextUnit>
    <TextUnit id="4172" loc="7.242">ἀλλ' οὐ γάρ ς' ἐθέλω βαλέειν τοιοῦτον ἐόντα</TextUnit>
    <TextUnit id="4173" loc="7.243">λάθρῃ ὀπιπεύσας, ἀλλ' ἀμφαδόν, αἴ κε τύχωμι.</TextUnit>
    <TextUnit id="4174" loc="7.244">ἦ ῥα, καὶ ἀμπεπαλὼν προί̈ει δολιχόσκιον ἔγχος,</TextUnit>
    <TextUnit id="4175" loc="7.245">καὶ βάλεν Αἴαντος δεινὸν σάκος ἑπταβόειον</TextUnit>
    <TextUnit id="4176" loc="7.246">ἀκρότατον κατὰ χαλκόν, ὃς ὄγδοος ἦεν ἐπ' αὐτῷ.</TextUnit>
    <TextUnit id="4177" loc="7.247">ἓξ δὲ διὰ πτύχας ἦλθε δαί̈ζων χαλκὸς ἀτειρής,</TextUnit>
    <TextUnit id="4178" loc="7.248">ἐν τῇ δ' ἑβδομάτῃ ῥινῷ σχέτο: δεύτερος αὖτε</TextUnit>
    <TextUnit id="4179" loc="7.249">Αἴας διογενὴς προί̈ει δολιχόσκιον ἔγχος,</TextUnit>
    <TextUnit id="4180" loc="7.250">καὶ βάλε Πριαμίδαο κατ' ἀσπίδα πάντος' ἐί̈σην.</TextUnit>
    <TextUnit id="4181" loc="7.251">διὰ μὲν ἀσπίδος ἦλθε φαεινῆς ὄβριμον ἔγχος,</TextUnit>
    <TextUnit id="4182" loc="7.252">καὶ διὰ θώρηκος πολυδαιδάλου ἠρήρειστο:</TextUnit>
    <TextUnit id="4183" loc="7.253">ἀντικρὺ δὲ παραὶ λαπάρην διάμησε χιτῶνα</TextUnit>
    <TextUnit id="4184" loc="7.254">ἔγχος: ὃ δ' ἐκλίνθη καὶ ἀλεύατο κῆρα μέλαιναν.</TextUnit>
    <TextUnit id="4185" loc="7.255">τὼ δ' ἐκσπασσαμένω δολίχ' ἔγχεα χερσὶν ἅμ' ἄμφω</TextUnit>
    <TextUnit id="4186" loc="7.256">σύν ῥ' ἔπεσον λείουσιν ἐοικότες ὠμοφάγοισιν</TextUnit>
    <TextUnit id="4187" loc="7.257">ἢ συσὶ κάπροισιν, τῶν τε σθένος οὐκ ἀλαπαδνόν.</TextUnit>
    <TextUnit id="4188" loc="7.258">Πριαμίδης μὲν ἔπειτα μέσον σάκος οὔτασε δουρί,</TextUnit>
    <TextUnit id="4189" loc="7.259">οὐδ' ἔρρηξεν χαλκός, ἀνεγνάμφθη δέ οἱ αἰχμή.</TextUnit>
    <TextUnit id="4190" loc="7.260">Αἴας δ' ἀσπίδα νύξεν ἐπάλμενος: ἣ δὲ διαπρὸ</TextUnit>
    <TextUnit id="4191" loc="7.261">ἤλυθεν ἐγχείη, στυφέλιξε δέ μιν μεμαῶτα,</TextUnit>
    <TextUnit id="4192" loc="7.262">τμήδην δ' αὐχέν' ἐπῆλθε, μέλαν δ' ἀνεκήκιεν αἷμα,</TextUnit>
    <TextUnit id="4193" loc="7.263">ἀλλ' οὐδ' ὧς ἀπέληγε μάχης κορυθαίολος ̔́Εκτωρ,</TextUnit>
    <TextUnit id="4194" loc="7.264">ἀλλ' ἀναχασσάμενος λίθον εἵλετο χειρὶ παχείῃ</TextUnit>
    <TextUnit id="4195" loc="7.265">κείμενον ἐν πεδίῳ μέλανα τρηχύν τε μέγαν τε:</TextUnit>
    <TextUnit id="4196" loc="7.266">τῷ βάλεν Αἴαντος δεινὸν σάκος ἑπταβόειον</TextUnit>
    <TextUnit id="4197" loc="7.267">μέσσον ἐπομφάλιον: περιήχησεν δ' ἄρα χαλκός.</TextUnit>
    <TextUnit id="4198" loc="7.268">δεύτερος αὖτ' Αἴας πολὺ μείζονα λᾶαν ἀείρας</TextUnit>
    <TextUnit id="4199" loc="7.269">ἧκ' ἐπιδινήσας, ἐπέρεισε δὲ ἶν' ἀπέλεθρον,</TextUnit>
    <TextUnit id="4200" loc="7.270">εἴσω δ' ἀσπίδ' ἔαξε βαλὼν μυλοειδέϊ πέτρῳ,</TextUnit>
    <TextUnit id="4201" loc="7.271">βλάψε δέ οἱ φίλα γούναθ': ὃ δ' ὕπτιος ἐξετανύσθη</TextUnit>
    <TextUnit id="4202" loc="7.272">ἀσπίδι ἐγχριμφθείς: τὸν δ' αἶψ' ὤρθωσεν ̓Απόλλων.</TextUnit>
    <TextUnit id="4203" loc="7.273">καί νύ κε δὴ ξιφέεσς' αὐτοσχεδὸν οὐτάζοντο,</TextUnit>
    <TextUnit id="4204" loc="7.274">εἰ μὴ κήρυκες Διὸς ἄγγελοι ἠδὲ καὶ ἀνδρῶν</TextUnit>
    <TextUnit id="4205" loc="7.275">ἦλθον, ὃ μὲν Τρώων, ὃ δ' ̓Αχαιῶν χαλκοχιτώνων,</TextUnit>
    <TextUnit id="4206" loc="7.276">Ταλθύβιός τε καὶ ̓Ιδαῖος πεπνυμένω ἄμφω:</TextUnit>
    <TextUnit id="4207" loc="7.277">μέσσῳ δ' ἀμφοτέρων σκῆπτρα σχέθον, εἶπέ τε μῦθον</TextUnit>
    <TextUnit id="4208" loc="7.278">κῆρυξ ̓Ιδαῖος πεπνυμένα μήδεα εἰδώς:</TextUnit>
    <TextUnit id="4209" loc="7.279">μηκέτι παῖδε φίλω πολεμίζετε μηδὲ μάχεσθον:</TextUnit>
    <TextUnit id="4210" loc="7.280">ἀμφοτέρω γὰρ σφῶϊ φιλεῖ νεφεληγερέτα Ζεύς,</TextUnit>
    <TextUnit id="4211" loc="7.281">ἄμφω δ' αἰχμητά: τό γε δὴ καὶ ἴδμεν ἅπαντες.</TextUnit>
    <TextUnit id="4212" loc="7.282">νὺξ δ' ἤδη τελέθει: ἀγαθὸν καὶ νυκτὶ πιθέσθαι.</TextUnit>
    <TextUnit id="4213" loc="7.283">τὸν δ' ἀπαμειβόμενος προσέφη Τελαμώνιος Αἴας:</TextUnit>
    <TextUnit id="4214" loc="7.284">̓Ιδαῖ' ̔́Εκτορα ταῦτα κελεύετε μυθήσασθαι:</TextUnit>
    <TextUnit id="4215" loc="7.285">αὐτὸς γὰρ χάρμῃ προκαλέσσατο πάντας ἀρίστους.</TextUnit>
    <TextUnit id="4216" loc="7.286">ἀρχέτω: αὐτὰρ ἐγὼ μάλα πείσομαι ᾗ περ ἂν οὗτος.</TextUnit>
    <TextUnit id="4217" loc="7.287">τὸν δ' αὖτε προσέειπε μέγας κορυθαίολος ̔́Εκτωρ:</TextUnit>
    <TextUnit id="4218" loc="7.288">Αἶαν ἐπεί τοι δῶκε θεὸς μέγεθός τε βίην τε</TextUnit>
    <TextUnit id="4219" loc="7.289">καὶ πινυτήν, περὶ δ' ἔγχει ̓Αχαιῶν φέρτατός ἐσσι,</TextUnit>
    <TextUnit id="4220" loc="7.290">νῦν μὲν παυσώμεσθα μάχης καὶ δηϊοτῆτος</TextUnit>
    <TextUnit id="4221" loc="7.291">σήμερον: ὕστερον αὖτε μαχησόμεθ' εἰς ὅ κε δαίμων</TextUnit>
    <TextUnit id="4222" loc="7.292">ἄμμε διακρίνῃ, δώῃ δ' ἑτέροισί γε νίκην.</TextUnit>
    <TextUnit id="4223" loc="7.293">νὺξ δ' ἤδη τελέθει: ἀγαθὸν καὶ νυκτὶ πιθέσθαι,</TextUnit>
    <TextUnit id="4224" loc="7.294">ὡς σύ τ' ἐϋφρήνῃς πάντας παρὰ νηυσὶν ̓Αχαιούς,</TextUnit>
    <TextUnit id="4225" loc="7.295">σούς τε μάλιστα ἔτας καὶ ἑταίρους, οἵ τοι ἔασιν:</TextUnit>
    <TextUnit id="4226" loc="7.296">αὐτὰρ ἐγὼ κατὰ ἄστυ μέγα Πριάμοιο ἄνακτος</TextUnit>
    <TextUnit id="4227" loc="7.297">Τρῶας ἐϋφρανέω καὶ Τρῳάδας ἑλκεσιπέπλους,</TextUnit>
    <TextUnit id="4228" loc="7.298">αἵ τέ μοι εὐχόμεναι θεῖον δύσονται ἀγῶνα.</TextUnit>
    <TextUnit id="4229" loc="7.299">δῶρα δ' ἄγ' ἀλλήλοισι περικλυτὰ δώομεν ἄμφω,</TextUnit>
    <TextUnit id="4230" loc="7.300">ὄφρά τις ὧδ' εἴπῃσιν ̓Αχαιῶν τε Τρώων τε:</TextUnit>
    <TextUnit id="4231" loc="7.301">ἠμὲν ἐμαρνάσθην ἔριδος πέρι θυμοβόροιο,</TextUnit>
    <TextUnit id="4232" loc="7.302">ἠδ' αὖτ' ἐν φιλότητι διέτμαγεν ἀρθμήσαντε.</TextUnit>
    <TextUnit id="4233" loc="7.303">ὣς ἄρα φωνήσας δῶκε ξίφος ἀργυρόηλον</TextUnit>
    <TextUnit id="4234" loc="7.304">σὺν κολεῷ τε φέρων καὶ ἐϋτμήτῳ τελαμῶνι:</TextUnit>
    <TextUnit id="4235" loc="7.305">Αἴας δὲ ζωστῆρα δίδου φοίνικι φαεινόν.</TextUnit>
    <TextUnit id="4236" loc="7.306">τὼ δὲ διακρινθέντε ὃ μὲν μετὰ λαὸν ̓Αχαιῶν</TextUnit>
    <TextUnit id="4237" loc="7.307">ἤϊ', ὃ δ' ἐς Τρώων ὅμαδον κίε: τοὶ δὲ χάρησαν,</TextUnit>
    <TextUnit id="4238" loc="7.308">ὡς εἶδον ζωόν τε καὶ ἀρτεμέα προσιόντα,</TextUnit>
    <TextUnit id="4239" loc="7.309">Αἴαντος προφυγόντα μένος καὶ χεῖρας ἀάπτους:</TextUnit>
    <TextUnit id="4240" loc="7.310">καί ῥ' ἦγον προτὶ ἄστυ ἀελπτέοντες σόον εἶναι.</TextUnit>
    <TextUnit id="4241" loc="7.311">Αἴαντ' αὖθ' ἑτέρωθεν ἐϋκνήμιδες ̓Αχαιοὶ</TextUnit>
    <TextUnit id="4242" loc="7.312">εἰς ̓Αγαμέμνονα δῖον ἄγον κεχαρηότα νίκῃ.</TextUnit>
    <TextUnit id="4243" loc="7.313">οἳ δ' ὅτε δὴ κλισίῃσιν ἐν ̓Ατρεί̈δαο γένοντο,</TextUnit>
    <TextUnit id="4244" loc="7.314">τοῖσι δὲ βοῦν ἱέρευσεν ἄναξ ἀνδρῶν ̓Αγαμέμνων</TextUnit>
    <TextUnit id="4245" loc="7.315">ἄρσενα πενταέτηρον ὑπερμενέϊ Κρονίωνι.</TextUnit>
    <TextUnit id="4246" loc="7.316">τὸν δέρον ἀμφί θ' ἕπον, καί μιν διέχευαν ἅπαντα,</TextUnit>
    <TextUnit id="4247" loc="7.317">μίστυλλόν τ' ἄρ' ἐπισταμένως πεῖράν τ' ὀβελοῖσιν,</TextUnit>
    <TextUnit id="4248" loc="7.318">ὄπτησάν τε περιφραδέως, ἐρύσαντό τε πάντα.</TextUnit>
    <TextUnit id="4249" loc="7.319">αὐτὰρ ἐπεὶ παύσαντο πόνου τετύκοντό τε δαῖτα,</TextUnit>
    <TextUnit id="4250" loc="7.320">δαίνυντ', οὐδέ τι θυμὸς ἐδεύετο δαιτὸς ἐί̈σης:</TextUnit>
    <TextUnit id="4251" loc="7.321">νώτοισιν δ' Αἴαντα διηνεκέεσσι γέραιρεν</TextUnit>
    <TextUnit id="4252" loc="7.322">ἥρως ̓Ατρεί̈δης εὐρὺ κρείων ̓Αγαμέμνων.</TextUnit>
    <TextUnit id="4253" loc="7.323">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="4254" loc="7.324">τοῖς ὁ γέρων πάμπρωτος ὑφαίνειν ἤρχετο μῆτιν</TextUnit>
    <TextUnit id="4255" loc="7.325">Νέστωρ, οὗ καὶ πρόσθεν ἀρίστη φαίνετο βουλή:</TextUnit>
    <TextUnit id="4256" loc="7.326">ὅ σφιν ἐϋφρονέων ἀγορήσατο καὶ μετέειπεν:</TextUnit>
    <TextUnit id="4257" loc="7.327">̓Ατρεί̈δη τε καὶ ἄλλοι ἀριστῆες Παναχαιῶν,</TextUnit>
    <TextUnit id="4258" loc="7.328">πολλοὶ γὰρ τεθνᾶσι κάρη κομόωντες ̓Αχαιοί,</TextUnit>
    <TextUnit id="4259" loc="7.329">τῶν νῦν αἷμα κελαινὸν ἐύ̈ρροον ἀμφὶ Σκάμανδρον</TextUnit>
    <TextUnit id="4260" loc="7.330">ἐσκέδας' ὀξὺς ̓́Αρης, ψυχαὶ δ' ̓́Αϊδος δὲ κατῆλθον:</TextUnit>
    <TextUnit id="4261" loc="7.331">τώ σε χρὴ πόλεμον μὲν ἅμ' ἠοῖ παῦσαι ̓Αχαιῶν,</TextUnit>
    <TextUnit id="4262" loc="7.332">αὐτοὶ δ' ἀγρόμενοι κυκλήσομεν ἐνθάδε νεκροὺς</TextUnit>
    <TextUnit id="4263" loc="7.333">βουσὶ καὶ ἡμιόνοισιν: ἀτὰρ κατακήομεν αὐτοὺς</TextUnit>
    <TextUnit id="4264" loc="7.334">τυτθὸν ἀπὸ πρὸ νεῶν, ὥς κ' ὀστέα παισὶν ἕκαστος</TextUnit>
    <TextUnit id="4265" loc="7.335">οἴκαδ' ἄγῃ ὅτ' ἂν αὖτε νεώμεθα πατρίδα γαῖαν.</TextUnit>
    <TextUnit id="4266" loc="7.336">τύμβον δ' ἀμφὶ πυρὴν ἕνα χεύομεν ἐξαγαγόντες</TextUnit>
    <TextUnit id="4267" loc="7.337">ἄκριτον ἐκ πεδίου: ποτὶ δ' αὐτὸν δείμομεν ὦκα</TextUnit>
    <TextUnit id="4268" loc="7.338">πύργους ὑψηλοὺς εἶλαρ νηῶν τε καὶ αὐτῶν.</TextUnit>
    <TextUnit id="4269" loc="7.339">ἐν δ' αὐτοῖσι πύλας ποιήσομεν εὖ ἀραρυίας,</TextUnit>
    <TextUnit id="4270" loc="7.340">ὄφρα δι' αὐτάων ἱππηλασίη ὁδὸς εἴη:</TextUnit>
    <TextUnit id="4271" loc="7.341">ἔκτοσθεν δὲ βαθεῖαν ὀρύξομεν ἐγγύθι τάφρον,</TextUnit>
    <TextUnit id="4272" loc="7.342">ἥ χ' ἵππον καὶ λαὸν ἐρυκάκοι ἀμφὶς ἐοῦσα,</TextUnit>
    <TextUnit id="4273" loc="7.343">μή ποτ' ἐπιβρίσῃ πόλεμος Τρώων ἀγερώχων.</TextUnit>
    <TextUnit id="4274" loc="7.344">ὣς ἔφαθ', οἳ δ' ἄρα πάντες ἐπῄνησαν βασιλῆες.</TextUnit>
    <TextUnit id="4275" loc="7.345">Τρώων αὖτ' ἀγορὴ γένετ' ̓Ιλίου ἐν πόλει ἄκρῃ</TextUnit>
    <TextUnit id="4276" loc="7.346">δεινὴ τετρηχυῖα, παρὰ Πριάμοιο θύρῃσι:</TextUnit>
    <TextUnit id="4277" loc="7.347">τοῖσιν δ' ̓Αντήνωρ πεπνυμένος ἦρχ' ἀγορεύειν:</TextUnit>
    <TextUnit id="4278" loc="7.348">κέκλυτέ μευ Τρῶες καὶ Δάρδανοι ἠδ' ἐπίκουροι,</TextUnit>
    <TextUnit id="4279" loc="7.349">ὄφρ' εἴπω τά με θυμὸς ἐνὶ στήθεσσι κελεύει.</TextUnit>
    <TextUnit id="4280" loc="7.350">δεῦτ' ἄγετ' ̓Αργείην ̔Ελένην καὶ κτήμαθ' ἅμ' αὐτῇ</TextUnit>
    <TextUnit id="4281" loc="7.351">δώομεν ̓Ατρεί̈δῃσιν ἄγειν: νῦν δ' ὅρκια πιστὰ</TextUnit>
    <TextUnit id="4282" loc="7.352">ψευσάμενοι μαχόμεσθα: τὼ οὔ νύ τι κέρδιον ἡμῖν</TextUnit>
    <TextUnit id="4283" loc="7.353">ἔλπομαι ἐκτελέεσθαι, ἵνα μὴ ῥέξομεν ὧδε.</TextUnit>
    <TextUnit id="4284" loc="7.354">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</TextUnit>
    <TextUnit id="4285" loc="7.355">δῖος ̓Αλέξανδρος ̔Ελένης πόσις ἠϋκόμοιο,</TextUnit>
    <TextUnit id="4286" loc="7.356">ὅς μιν ἀμειβόμενος ἔπεα πτερόεντα προσηύδα:</TextUnit>
    <TextUnit id="4287" loc="7.357">̓Αντῆνορ σὺ μὲν οὐκέτ' ἐμοὶ φίλα ταῦτ' ἀγορεύεις:</TextUnit>
    <TextUnit id="4288" loc="7.358">οἶσθα καὶ ἄλλον μῦθον ἀμείνονα τοῦδε νοῆσαι.</TextUnit>
    <TextUnit id="4289" loc="7.359">εἰ δ' ἐτεὸν δὴ τοῦτον ἀπὸ σπουδῆς ἀγορεύεις,</TextUnit>
    <TextUnit id="4290" loc="7.360">ἐξ ἄρα δή τοι ἔπειτα θεοὶ φρένας ὤλεσαν αὐτοί.</TextUnit>
    <TextUnit id="4291" loc="7.361">αὐτὰρ ἐγὼ Τρώεσσι μεθ' ἱπποδάμοις ἀγορεύσω:</TextUnit>
    <TextUnit id="4292" loc="7.362">ἀντικρὺ δ' ἀπόφημι γυναῖκα μὲν οὐκ ἀποδώσω:</TextUnit>
    <TextUnit id="4293" loc="7.363">κτήματα δ' ὅσς' ἀγόμην ἐξ ̓́Αργεος ἡμέτερον δῶ</TextUnit>
    <TextUnit id="4294" loc="7.364">πάντ' ἐθέλω δόμεναι καὶ οἴκοθεν ἄλλ' ἐπιθεῖναι.</TextUnit>
    <TextUnit id="4295" loc="7.365">ἤτοι ὅ γ' ὣς εἰπὼν κατ' ἄρ' ἕζετο: τοῖσι δ' ἀνέστη</TextUnit>
    <TextUnit id="4296" loc="7.366">Δαρδανίδης Πρίαμος, θεόφιν μήστωρ ἀτάλαντος,</TextUnit>
    <TextUnit id="4297" loc="7.367">ὅ σφιν ἐϋφρονέων ἀγορήσατο καὶ μετέειπε:</TextUnit>
    <TextUnit id="4298" loc="7.368">κέκλυτέ μευ Τρῶες καὶ Δάρδανοι ἠδ' ἐπίκουροι,</TextUnit>
    <TextUnit id="4299" loc="7.369">ὄφρ' εἴπω τά με θυμὸς ἐνὶ στήθεσσι κελεύει.</TextUnit>
    <TextUnit id="4300" loc="7.370">νῦν μὲν δόρπον ἕλεσθε κατὰ πτόλιν ὡς τὸ πάρος περ,</TextUnit>
    <TextUnit id="4301" loc="7.371">καὶ φυλακῆς μνήσασθε καὶ ἐγρήγορθε ἕκαστος:</TextUnit>
    <TextUnit id="4302" loc="7.372">ἠῶθεν δ' ̓Ιδαῖος ἴτω κοίλας ἐπὶ νῆας</TextUnit>
    <TextUnit id="4303" loc="7.373">εἰπέμεν ̓Ατρεί̈δῃς ̓Αγαμέμνονι καὶ Μενελάῳ</TextUnit>
    <TextUnit id="4304" loc="7.374">μῦθον ̓Αλεξάνδροιο, τοῦ εἵνεκα νεῖκος ὄρωρε:</TextUnit>
    <TextUnit id="4305" loc="7.375">καὶ δὲ τόδ' εἰπέμεναι πυκινὸν ἔπος, αἴ κ' ἐθέλωσι</TextUnit>
    <TextUnit id="4306" loc="7.376">παύσασθαι πολέμοιο δυσηχέος, εἰς ὅ κε νεκροὺς</TextUnit>
    <TextUnit id="4307" loc="7.377">κήομεν: ὕστερον αὖτε μαχησόμεθ' εἰς ὅ κε δαίμων</TextUnit>
    <TextUnit id="4308" loc="7.378">ἄμμε διακρίνῃ, δώῃ δ' ἑτέροισί γε νίκην.</TextUnit>
    <TextUnit id="4309" loc="7.379">ὣς ἔφαθ', οἳ δ' ἄρα τοῦ μάλα μὲν κλύον ἠδ' ἐπίθοντο:</TextUnit>
    <TextUnit id="4310" loc="7.380">δόρπον ἔπειθ' εἵλοντο κατὰ στρατὸν ἐν τελέεσσιν:</TextUnit>
    <TextUnit id="4311" loc="7.381">ἠῶθεν δ' ̓Ιδαῖος ἔβη κοίλας ἐπὶ νῆας:</TextUnit>
    <TextUnit id="4312" loc="7.382">τοὺς δ' εὗρ' εἰν ἀγορῇ Δαναοὺς θεράποντας ̓́Αρηος</TextUnit>
    <TextUnit id="4313" loc="7.383">νηὶ̈ πάρα πρύμνῃ ̓Αγαμέμνονος: αὐτὰρ ὃ τοῖσι</TextUnit>
    <TextUnit id="4314" loc="7.384">στὰς ἐν μέσσοισιν μετεφώνεεν ἠπύτα κῆρυξ:</TextUnit>
    <TextUnit id="4315" loc="7.385">̓Ατρεί̈δη τε καὶ ἄλλοι ἀριστῆες Παναχαιῶν</TextUnit>
    <TextUnit id="4316" loc="7.386">ἠνώγει Πρίαμός τε καὶ ἄλλοι Τρῶες ἀγαυοὶ</TextUnit>
    <TextUnit id="4317" loc="7.387">εἰπεῖν, αἴ κέ περ ὔμμι φίλον καὶ ἡδὺ γένοιτο,</TextUnit>
    <TextUnit id="4318" loc="7.388">μῦθον ̓Αλεξάνδροιο, τοῦ εἵνεκα νεῖκος ὄρωρε:</TextUnit>
    <TextUnit id="4319" loc="7.389">κτήματα μὲν ὅς' ̓Αλέξανδρος κοίλῃς ἐνὶ νηυσὶν</TextUnit>
    <TextUnit id="4320" loc="7.390">ἠγάγετο Τροίηνδ': ὡς πρὶν ὤφελλ' ἀπολέσθαι:</TextUnit>
    <TextUnit id="4321" loc="7.391">πάντ' ἐθέλει δόμεναι καὶ οἴκοθεν ἄλλ' ἐπιθεῖναι:</TextUnit>
    <TextUnit id="4322" loc="7.392">κουριδίην δ' ἄλοχον Μενελάου κυδαλίμοιο</TextUnit>
    <TextUnit id="4323" loc="7.393">οὔ φησιν δώσειν: ἦ μὴν Τρῶές γε κέλονται.</TextUnit>
    <TextUnit id="4324" loc="7.394">καὶ δὲ τόδ' ἠνώγεον εἰπεῖν ἔπος αἴ κ' ἐθέλητε</TextUnit>
    <TextUnit id="4325" loc="7.395">παύσασθαι πολέμοιο δυσηχέος εἰς ὅ κε νεκροὺς</TextUnit>
    <TextUnit id="4326" loc="7.396">κήομεν: ὕστερον αὖτε μαχησόμεθ' εἰς ὅ κε δαίμων</TextUnit>
    <TextUnit id="4327" loc="7.397">ἄμμε διακρίνῃ, δώῃ δ' ἑτέροισί γε νίκην.</TextUnit>
    <TextUnit id="4328" loc="7.398">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ:</TextUnit>
    <TextUnit id="4329" loc="7.399">ὀψὲ δὲ δὴ μετέειπε βοὴν ἀγαθὸς Διομήδης:</TextUnit>
    <TextUnit id="4330" loc="7.400">μήτ' ἄρ τις νῦν κτήματ' ̓Αλεξάνδροιο δεχέσθω</TextUnit>
    <TextUnit id="4331" loc="7.401">μήθ' ̔Ελένην: γνωτὸν δὲ καὶ ὃς μάλα νήπιός ἐστιν</TextUnit>
    <TextUnit id="4332" loc="7.402">ὡς ἤδη Τρώεσσιν ὀλέθρου πείρατ' ἐφῆπται.</TextUnit>
    <TextUnit id="4333" loc="7.403">ὣς ἔφαθ', οἳ δ' ἄρα πάντες ἐπίαχον υἷες ̓Αχαιῶν</TextUnit>
    <TextUnit id="4334" loc="7.404">μῦθον ἀγασσάμενοι Διομήδεος ἱπποδάμοιο:</TextUnit>
    <TextUnit id="4335" loc="7.405">καὶ τότ' ἄρ' ̓Ιδαῖον προσέφη κρείων ̓Αγαμέμνων:</TextUnit>
    <TextUnit id="4336" loc="7.406">̓Ιδαῖ' ἤτοι μῦθον ̓Αχαιῶν αὐτὸς ἀκούεις</TextUnit>
    <TextUnit id="4337" loc="7.407">ὥς τοι ὑποκρίνονται: ἐμοὶ δ' ἐπιανδάνει οὕτως</TextUnit>
    <TextUnit id="4338" loc="7.408">ἀμφὶ δὲ νεκροῖσιν κατακαιέμεν οὔ τι μεγαίρω:</TextUnit>
    <TextUnit id="4339" loc="7.409">οὐ γάρ τις φειδὼ νεκύων κατατεθνηώτων</TextUnit>
    <TextUnit id="4340" loc="7.410">γίγνετ' ἐπεί κε θάνωσι πυρὸς μειλισσέμεν ὦκα.</TextUnit>
    <TextUnit id="4341" loc="7.411">ὅρκια δὲ Ζεὺς ἴστω ἐρίγδουπος πόσις ̔́Ηρης.</TextUnit>
    <TextUnit id="4342" loc="7.412">ὣς εἰπὼν τὸ σκῆπτρον ἀνέσχεθε πᾶσι θεοῖσιν,</TextUnit>
    <TextUnit id="4343" loc="7.413">ἄψορρον δ' ̓Ιδαῖος ἔβη προτὶ ̓́Ιλιον ἱρήν.</TextUnit>
    <TextUnit id="4344" loc="7.414">οἳ δ' ἕατ' εἰν ἀγορῇ Τρῶες καὶ Δαρδανίωνες</TextUnit>
    <TextUnit id="4345" loc="7.415">πάντες ὁμηγερέες, ποτιδέγμενοι ὁππότ' ἄρ' ἔλθοι</TextUnit>
    <TextUnit id="4346" loc="7.416">̓Ιδαῖος: ὃ δ' ἄρ' ἦλθε καὶ ἀγγελίην ἀπέειπε</TextUnit>
    <TextUnit id="4347" loc="7.417">στὰς ἐν μέσσοισιν: τοὶ δ' ὁπλίζοντο μάλ' ὦκα,</TextUnit>
    <TextUnit id="4348" loc="7.418">ἀμφότερον νέκυάς τ' ἀγέμεν ἕτεροι δὲ μεθ' ὕλην:</TextUnit>
    <TextUnit id="4349" loc="7.419">̓Αργεῖοι δ' ἑτέρωθεν ἐϋσσέλμων ἀπὸ νηῶν</TextUnit>
    <TextUnit id="4350" loc="7.420">ὀτρύνοντο νέκυς τ' ἀγέμεν, ἕτεροι δὲ μεθ' ὕλην.</TextUnit>
    <TextUnit id="4351" loc="7.421">̓Ηέλιος μὲν ἔπειτα νέον προσέβαλλεν ἀρούρας</TextUnit>
    <TextUnit id="4352" loc="7.422">ἐξ ἀκαλαρρείταο βαθυρρόου ̓Ωκεανοῖο</TextUnit>
    <TextUnit id="4353" loc="7.423">οὐρανὸν εἰσανιών: οἳ δ' ἤντεον ἀλλήλοισιν.</TextUnit>
    <TextUnit id="4354" loc="7.424">ἔνθα διαγνῶναι χαλεπῶς ἦν ἄνδρα ἕκαστον:</TextUnit>
    <TextUnit id="4355" loc="7.425">ἀλλ' ὕδατι νίζοντες ἄπο βρότον αἱματόεντα</TextUnit>
    <TextUnit id="4356" loc="7.426">δάκρυα θερμὰ χέοντες ἀμαξάων ἐπάειραν.</TextUnit>
    <TextUnit id="4357" loc="7.427">οὐδ' εἴα κλαίειν Πρίαμος μέγας: οἳ δὲ σιωπῇ</TextUnit>
    <TextUnit id="4358" loc="7.428">νεκροὺς πυρκαϊῆς ἐπινήνεον ἀχνύμενοι κῆρ,</TextUnit>
    <TextUnit id="4359" loc="7.429">ἐν δὲ πυρὶ πρήσαντες ἔβαν προτὶ ̓́Ιλιον ἱρήν.</TextUnit>
    <TextUnit id="4360" loc="7.430">ὣς δ' αὔτως ἑτέρωθεν ἐϋκνήμιδες ̓Αχαιοὶ</TextUnit>
    <TextUnit id="4361" loc="7.431">νεκροὺς πυρκαϊῆς ἐπινήνεον ἀχνύμενοι κῆρ,</TextUnit>
    <TextUnit id="4362" loc="7.432">ἐν δὲ πυρὶ πρήσαντες ἔβαν κοίλας ἐπὶ νῆας.</TextUnit>
    <TextUnit id="4363" loc="7.433">ἦμος δ' οὔτ' ἄρ πω ἠώς, ἔτι δ' ἀμφιλύκη νύξ,</TextUnit>
    <TextUnit id="4364" loc="7.434">τῆμος ἄρ' ἀμφὶ πυρὴν κριτὸς ἔγρετο λαὸς ̓Αχαιῶν,</TextUnit>
    <TextUnit id="4365" loc="7.435">τύμβον δ' ἀμφ' αὐτὴν ἕνα ποίεον ἐξαγαγόντες</TextUnit>
    <TextUnit id="4366" loc="7.436">ἄκριτον ἐκ πεδίου, ποτὶ δ' αὐτὸν τεῖχος ἔδειμαν</TextUnit>
    <TextUnit id="4367" loc="7.437">πύργους θ' ὑψηλούς, εἶλαρ νηῶν τε καὶ αὐτῶν.</TextUnit>
    <TextUnit id="4368" loc="7.438">ἐν δ' αὐτοῖσι πύλας ἐνεποίεον εὖ ἀραρυίας,</TextUnit>
    <TextUnit id="4369" loc="7.439">ὄφρα δι' αὐτάων ἱππηλασίη ὁδὸς εἴη:</TextUnit>
    <TextUnit id="4370" loc="7.440">ἔκτοσθεν δὲ βαθεῖαν ἐπ' αὐτῷ τάφρον ὄρυξαν</TextUnit>
    <TextUnit id="4371" loc="7.441">εὐρεῖαν μεγάλην, ἐν δὲ σκόλοπας κατέπηξαν.</TextUnit>
    <TextUnit id="4372" loc="7.442">ὣς οἳ μὲν πονέοντο κάρη κομόωντες ̓Αχαιοί:</TextUnit>
    <TextUnit id="4373" loc="7.443">οἳ δὲ θεοὶ πὰρ Ζηνὶ καθήμενοι ἀστεροπητῇ</TextUnit>
    <TextUnit id="4374" loc="7.444">θηεῦντο μέγα ἔργον ̓Αχαιῶν χαλκοχιτώνων.</TextUnit>
    <TextUnit id="4375" loc="7.445">τοῖσι δὲ μύθων ἦρχε Ποσειδάων ἐνοσίχθων:</TextUnit>
    <TextUnit id="4376" loc="7.446">Ζεῦ πάτερ, ἦ ῥά τίς ἐστι βροτῶν ἐπ' ἀπείρονα γαῖαν</TextUnit>
    <TextUnit id="4377" loc="7.447">ὅς τις ἔτ' ἀθανάτοισι νόον καὶ μῆτιν ἐνίψει;</TextUnit>
    <TextUnit id="4378" loc="7.448">οὐχ ὁράᾳς ὅτι δ' αὖτε κάρη κομόωντες ̓Αχαιοὶ</TextUnit>
    <TextUnit id="4379" loc="7.449">τεῖχος ἐτειχίσσαντο νεῶν ὕπερ, ἀμφὶ δὲ τάφρον</TextUnit>
    <TextUnit id="4380" loc="7.450">ἤλασαν, οὐδὲ θεοῖσι δόσαν κλειτὰς ἑκατόμβας;</TextUnit>
    <TextUnit id="4381" loc="7.451">τοῦ δ' ἤτοι κλέος ἔσται ὅσον τ' ἐπικίδναται ἠώς:</TextUnit>
    <TextUnit id="4382" loc="7.452">τοῦ δ' ἐπιλήσονται τὸ ἐγὼ καὶ Φοῖβος ̓Απόλλων</TextUnit>
    <TextUnit id="4383" loc="7.453">ἥρῳ Λαομέδοντι πολίσσαμεν ἀθλήσαντε.</TextUnit>
    <TextUnit id="4384" loc="7.454">τὸν δὲ μέγ' ὀχθήσας προσέφη νεφεληγερέτα Ζεύς:</TextUnit>
    <TextUnit id="4385" loc="7.455">ὢ πόποι ἐννοσίγαι' εὐρυσθενές, οἷον ἔειπες.</TextUnit>
    <TextUnit id="4386" loc="7.456">ἄλλός κέν τις τοῦτο θεῶν δείσειε νόημα,</TextUnit>
    <TextUnit id="4387" loc="7.457">ὃς σέο πολλὸν ἀφαυρότερος χεῖράς τε μένος τε:</TextUnit>
    <TextUnit id="4388" loc="7.458">σὸν δ' ἤτοι κλέος ἔσται ὅσον τ' ἐπικίδναται ἠώς.</TextUnit>
    <TextUnit id="4389" loc="7.459">ἄγρει μὰν ὅτ' ἂν αὖτε κάρη κομόωντες ̓Αχαιοὶ</TextUnit>
    <TextUnit id="4390" loc="7.460">οἴχωνται σὺν νηυσὶ φίλην ἐς πατρίδα γαῖαν</TextUnit>
    <TextUnit id="4391" loc="7.461">τεῖχος ἀναρρήξας τὸ μὲν εἰς ἅλα πᾶν καταχεῦαι,</TextUnit>
    <TextUnit id="4392" loc="7.462">αὖτις δ' ἠϊόνα μεγάλην ψαμάθοισι καλύψαι,</TextUnit>
    <TextUnit id="4393" loc="7.463">ὥς κέν τοι μέγα τεῖχος ἀμαλδύνηται ̓Αχαιῶν.</TextUnit>
    <TextUnit id="4394" loc="7.464">ὣς οἳ μὲν τοιαῦτα πρὸς ἀλλήλους ἀγόρευον,</TextUnit>
    <TextUnit id="4395" loc="7.465">δύσετο δ' ἠέλιος, τετέλεστο δὲ ἔργον ̓Αχαιῶν,</TextUnit>
    <TextUnit id="4396" loc="7.466">βουφόνεον δὲ κατὰ κλισίας καὶ δόρπον ἕλοντο.</TextUnit>
    <TextUnit id="4397" loc="7.467">νῆες δ' ἐκ Λήμνοιο παρέσταν οἶνον ἄγουσαι</TextUnit>
    <TextUnit id="4398" loc="7.468">πολλαί, τὰς προέηκεν ̓Ιησονίδης Εὔνηος,</TextUnit>
    <TextUnit id="4399" loc="7.469">τόν ῥ' ἔτεχ' ̔Υψιπύλη ὑπ' ̓Ιήσονι ποιμένι λαῶν.</TextUnit>
    <TextUnit id="4400" loc="7.470">χωρὶς δ' ̓Ατρεί̈δῃς ̓Αγαμέμνονι καὶ Μενελάῳ</TextUnit>
    <TextUnit id="4401" loc="7.471">δῶκεν ̓Ιησονίδης ἀγέμεν μέθυ χίλια μέτρα.</TextUnit>
    <TextUnit id="4402" loc="7.472">ἔνθεν οἰνίζοντο κάρη κομόωντες ̓Αχαιοί,</TextUnit>
    <TextUnit id="4403" loc="7.473">ἄλλοι μὲν χαλκῷ, ἄλλοι δ' αἴθωνι σιδήρῳ,</TextUnit>
    <TextUnit id="4404" loc="7.474">ἄλλοι δὲ ῥινοῖς, ἄλλοι δ' αὐτῇσι βόεσσιν,</TextUnit>
    <TextUnit id="4405" loc="7.475">ἄλλοι δ' ἀνδραπόδεσσι: τίθεντο δὲ δαῖτα θάλειαν.</TextUnit>
    <TextUnit id="4406" loc="7.476">παννύχιοι μὲν ἔπειτα κάρη κομόωντες ̓Αχαιοὶ</TextUnit>
    <TextUnit id="4407" loc="7.477">δαίνυντο, Τρῶες δὲ κατὰ πτόλιν ἠδ' ἐπίκουροι:</TextUnit>
    <TextUnit id="4408" loc="7.478">παννύχιος δέ σφιν κακὰ μήδετο μητίετα Ζεὺς</TextUnit>
    <TextUnit id="4409" loc="7.479">σμερδαλέα κτυπέων: τοὺς δὲ χλωρὸν δέος ᾕρει:</TextUnit>
    <TextUnit id="4410" loc="7.480">οἶνον δ' ἐκ δεπάων χαμάδις χέον, οὐδέ τις ἔτλη</TextUnit>
    <TextUnit id="4411" loc="7.481">πρὶν πιέειν πρὶν λεῖψαι ὑπερμενέϊ Κρονίωνι.</TextUnit>
    <TextUnit id="4412" loc="7.482">κοιμήσαντ' ἄρ' ἔπειτα καὶ ὕπνου δῶρον ἕλοντο.</TextUnit>
    <TextUnit id="4413" loc="8.1">̓Ηὼς μὲν κροκόπεπλος ἐκίδνατο πᾶσαν ἐπ' αἶαν,</TextUnit>
    <TextUnit id="4414" loc="8.2">Ζεὺς δὲ θεῶν ἀγορὴν ποιήσατο τερπικέραυνος</TextUnit>
    <TextUnit id="4415" loc="8.3">ἀκροτάτῃ κορυφῇ πολυδειράδος Οὐλύμποιο:</TextUnit>
    <TextUnit id="4416" loc="8.4">αὐτὸς δέ σφ' ἀγόρευε, θεοὶ δ' ὑπὸ πάντες ἄκουον:</TextUnit>
    <TextUnit id="4417" loc="8.5">κέκλυτέ μευ πάντές τε θεοὶ πᾶσαί τε θέαιναι,</TextUnit>
    <TextUnit id="4418" loc="8.6">ὄφρ' εἴπω τά με θυμὸς ἐνὶ στήθεσσι κελεύει.</TextUnit>
    <TextUnit id="4419" loc="8.7">μήτέ τις οὖν θήλεια θεὸς τό γε μήτέ τις ἄρσην</TextUnit>
    <TextUnit id="4420" loc="8.8">πειράτω διακέρσαι ἐμὸν ἔπος, ἀλλ' ἅμα πάντες</TextUnit>
    <TextUnit id="4421" loc="8.9">αἰνεῖτ', ὄφρα τάχιστα τελευτήσω τάδε ἔργα.</TextUnit>
    <TextUnit id="4422" loc="8.10">ὃν δ' ἂν ἐγὼν ἀπάνευθε θεῶν ἐθέλοντα νοήσω</TextUnit>
    <TextUnit id="4423" loc="8.11">ἐλθόντ' ἢ Τρώεσσιν ἀρηγέμεν ἢ Δαναοῖσι</TextUnit>
    <TextUnit id="4424" loc="8.12">πληγεὶς οὐ κατὰ κόσμον ἐλεύσεται Οὔλυμπον δέ:</TextUnit>
    <TextUnit id="4425" loc="8.13">ἤ μιν ἑλὼν ῥίψω ἐς Τάρταρον ἠερόεντα</TextUnit>
    <TextUnit id="4426" loc="8.14">τῆλε μάλ', ἧχι βάθιστον ὑπὸ χθονός ἐστι βέρεθρον,</TextUnit>
    <TextUnit id="4427" loc="8.15">ἔνθα σιδήρειαί τε πύλαι καὶ χάλκεος οὐδός,</TextUnit>
    <TextUnit id="4428" loc="8.16">τόσσον ἔνερθ' ̓Αί̈δεω ὅσον οὐρανός ἐστ' ἀπὸ γαίης:</TextUnit>
    <TextUnit id="4429" loc="8.17">γνώσετ' ἔπειθ' ὅσον εἰμὶ θεῶν κάρτιστος ἁπάντων.</TextUnit>
    <TextUnit id="4430" loc="8.18">εἰ δ' ἄγε πειρήσασθε θεοὶ ἵνα εἴδετε πάντες:</TextUnit>
    <TextUnit id="4431" loc="8.19">σειρὴν χρυσείην ἐξ οὐρανόθεν κρεμάσαντες</TextUnit>
    <TextUnit id="4432" loc="8.20">πάντές τ' ἐξάπτεσθε θεοὶ πᾶσαί τε θέαιναι:</TextUnit>
    <TextUnit id="4433" loc="8.21">ἀλλ' οὐκ ἂν ἐρύσαιτ' ἐξ οὐρανόθεν πεδίον δὲ</TextUnit>
    <TextUnit id="4434" loc="8.22">Ζῆν' ὕπατον μήστωρ', οὐδ' εἰ μάλα πολλὰ κάμοιτε.</TextUnit>
    <TextUnit id="4435" loc="8.23">ἀλλ' ὅτε δὴ καὶ ἐγὼ πρόφρων ἐθέλοιμι ἐρύσσαι,</TextUnit>
    <TextUnit id="4436" loc="8.24">αὐτῇ κεν γαίῃ ἐρύσαιμ' αὐτῇ τε θαλάσσῃ:</TextUnit>
    <TextUnit id="4437" loc="8.25">σειρὴν μέν κεν ἔπειτα περὶ ῥίον Οὐλύμποιο</TextUnit>
    <TextUnit id="4438" loc="8.26">δησαίμην, τὰ δέ κ' αὖτε μετήορα πάντα γένοιτο.</TextUnit>
    <TextUnit id="4439" loc="8.27">τόσσον ἐγὼ περί τ' εἰμὶ θεῶν περί τ' εἴμ' ἀνθρώπων.</TextUnit>
    <TextUnit id="4440" loc="8.28">ὣς ἔφαθ', οἱ δ' ἄρα πάντες ἀκὴν ἐγένοντο σιωπῇ</TextUnit>
    <TextUnit id="4441" loc="8.29">μῦθον ἀγασσάμενοι: μάλα γὰρ κρατερῶς ἀγόρευσεν.</TextUnit>
    <TextUnit id="4442" loc="8.30">ὀψὲ δὲ δὴ μετέειπε θεὰ γλαυκῶπις ̓Αθήνη:</TextUnit>
    <TextUnit id="4443" loc="8.31">ὦ πάτερ ἡμέτερε Κρονίδη ὕπατε κρειόντων</TextUnit>
    <TextUnit id="4444" loc="8.32">εὖ νυ καὶ ἡμεῖς ἴδμεν ὅ τοι σθένος οὐκ ἐπιεικτόν:</TextUnit>
    <TextUnit id="4445" loc="8.33">ἀλλ' ἔμπης Δαναῶν ὀλοφυρόμεθ' αἰχμητάων,</TextUnit>
    <TextUnit id="4446" loc="8.34">οἵ κεν δὴ κακὸν οἶτον ἀναπλήσαντες ὄλωνται.</TextUnit>
    <TextUnit id="4447" loc="8.35">ἀλλ' ἤτοι πολέμου μὲν ἀφεξόμεθ' ὡς σὺ κελεύεις:</TextUnit>
    <TextUnit id="4448" loc="8.36">βουλὴν δ' ̓Αργείοις ὑποθησόμεθ' ἥ τις ὀνήσει,</TextUnit>
    <TextUnit id="4449" loc="8.37">ὡς μὴ πάντες ὄλωνται ὀδυσσαμένοιο τεοῖο.</TextUnit>
    <TextUnit id="4450" loc="8.38">τὴν δ' ἐπιμειδήσας προσέφη νεφεληγερέτα Ζεύς:</TextUnit>
    <TextUnit id="4451" loc="8.39">θάρσει Τριτογένεια φίλον τέκος: οὔ νύ τι θυμῷ</TextUnit>
    <TextUnit id="4452" loc="8.40">πρόφρονι μυθέομαι, ἐθέλω δέ τοι ἤπιος εἶναι.</TextUnit>
    <TextUnit id="4453" loc="8.41">ὣς εἰπὼν ὑπ' ὄχεσφι τιτύσκετο χαλκόποδ' ἵππω</TextUnit>
    <TextUnit id="4454" loc="8.42">ὠκυπέτα χρυσέῃσιν ἐθείρῃσιν κομόωντε,</TextUnit>
    <TextUnit id="4455" loc="8.43">χρυσὸν δ' αὐτὸς ἔδυνε περὶ χροί̈, γέντο δ' ἱμάσθλην</TextUnit>
    <TextUnit id="4456" loc="8.44">χρυσείην εὔτυκτον, ἑοῦ δ' ἐπεβήσετο δίφρου,</TextUnit>
    <TextUnit id="4457" loc="8.45">μάστιξεν δ' ἐλάαν: τὼ δ' οὐκ ἀέκοντε πετέσθην</TextUnit>
    <TextUnit id="4458" loc="8.46">μεσσηγὺς γαίης τε καὶ οὐρανοῦ ἀστερόεντος.</TextUnit>
    <TextUnit id="4459" loc="8.47">̓́Ιδην δ' ἵκανεν πολυπίδακα μητέρα θηρῶν</TextUnit>
    <TextUnit id="4460" loc="8.48">Γάργαρον, ἔνθά τέ οἱ τέμενος βωμός τε θυήεις.</TextUnit>
    <TextUnit id="4461" loc="8.49">ἔνθ' ἵππους ἔστησε πατὴρ ἀνδρῶν τε θεῶν τε</TextUnit>
    <TextUnit id="4462" loc="8.50">λύσας ἐξ ὀχέων, κατὰ δ' ἠέρα πουλὺν ἔχευεν.</TextUnit>
    <TextUnit id="4463" loc="8.51">αὐτὸς δ' ἐν κορυφῇσι καθέζετο κύδεϊ γαίων</TextUnit>
    <TextUnit id="4464" loc="8.52">εἰσορόων Τρώων τε πόλιν καὶ νῆας ̓Αχαιῶν.</TextUnit>
    <TextUnit id="4465" loc="8.53">οἳ δ' ἄρα δεῖπνον ἕλοντο κάρη κομόωντες ̓Αχαιοὶ</TextUnit>
    <TextUnit id="4466" loc="8.54">ῥίμφα κατὰ κλισίας, ἀπὸ δ' αὐτοῦ θωρήσσοντο.</TextUnit>
    <TextUnit id="4467" loc="8.55">Τρῶες δ' αὖθ' ἑτέρωθεν ἀνὰ πτόλιν ὁπλίζοντο</TextUnit>
    <TextUnit id="4468" loc="8.56">παυρότεροι: μέμασαν δὲ καὶ ὧς ὑσμῖνι μάχεσθαι</TextUnit>
    <TextUnit id="4469" loc="8.57">χρειοῖ ἀναγκαίῃ, πρό τε παίδων καὶ πρὸ γυναικῶν.</TextUnit>
    <TextUnit id="4470" loc="8.58">πᾶσαι δ' ὠί̈γνυντο πύλαι, ἐκ δ' ἔσσυτο λαός,</TextUnit>
    <TextUnit id="4471" loc="8.59">πεζοί θ' ἱππῆές τε: πολὺς δ' ὀρυμαγδὸς ὀρώρει.</TextUnit>
    <TextUnit id="4472" loc="8.60">οἳ δ' ὅτε δή ῥ' ἐς χῶρον ἕνα ξυνιόντες ἵκοντο</TextUnit>
    <TextUnit id="4473" loc="8.61">σύν ῥ' ἔβαλον ῥινούς, σὺν δ' ἔγχεα καὶ μένε' ἀνδρῶν</TextUnit>
    <TextUnit id="4474" loc="8.62">χαλκεοθωρήκων: ἀτὰρ ἀσπίδες ὀμφαλόεσσαι</TextUnit>
    <TextUnit id="4475" loc="8.63">ἔπληντ' ἀλλήλῃσι, πολὺς δ' ὀρυμαγδὸς ὀρώρει.</TextUnit>
    <TextUnit id="4476" loc="8.64">ἔνθα δ' ἅμ' οἰμωγή τε καὶ εὐχωλὴ πέλεν ἀνδρῶν</TextUnit>
    <TextUnit id="4477" loc="8.65">ὀλλύντων τε καὶ ὀλλυμένων, ῥέε δ' αἵματι γαῖα.</TextUnit>
    <TextUnit id="4478" loc="8.66">ὄφρα μὲν ἠὼς ἦν καὶ ἀέξετο ἱερὸν ἦμαρ,</TextUnit>
    <TextUnit id="4479" loc="8.67">τόφρα μάλ' ἀμφοτέρων βέλε' ἥπτετο, πῖπτε δὲ λαός.</TextUnit>
    <TextUnit id="4480" loc="8.68">ἦμος δ' ̓Ηέλιος μέσον οὐρανὸν ἀμφιβεβήκει,</TextUnit>
    <TextUnit id="4481" loc="8.69">καὶ τότε δὴ χρύσεια πατὴρ ἐτίταινε τάλαντα:</TextUnit>
    <TextUnit id="4482" loc="8.70">ἐν δ' ἐτίθει δύο κῆρε τανηλεγέος θανάτοιο</TextUnit>
    <TextUnit id="4483" loc="8.71">Τρώων θ' ἱπποδάμων καὶ ̓Αχαιῶν χαλκοχιτώνων,</TextUnit>
    <TextUnit id="4484" loc="8.72">ἕλκε δὲ μέσσα λαβών: ῥέπε δ' αἴσιμον ἦμαρ ̓Αχαιῶν.</TextUnit>
    <TextUnit id="4485" loc="8.73">αἳ μὲν ̓Αχαιῶν κῆρες ἐπὶ χθονὶ πουλυβοτείρῃ</TextUnit>
    <TextUnit id="4486" loc="8.74">ἑζέσθην, Τρώων δὲ πρὸς οὐρανὸν εὐρὺν ἄερθεν:</TextUnit>
    <TextUnit id="4487" loc="8.75">αὐτὸς δ' ἐξ ̓́Ιδης μεγάλ' ἔκτυπε, δαιόμενον δὲ</TextUnit>
    <TextUnit id="4488" loc="8.76">ἧκε σέλας μετὰ λαὸν ̓Αχαιῶν: οἳ δὲ ἰδόντες</TextUnit>
    <TextUnit id="4489" loc="8.77">θάμβησαν, καὶ πάντας ὑπὸ χλωρὸν δέος εἷλεν.</TextUnit>
    <TextUnit id="4490" loc="8.78">ἔνθ' οὔτ' ̓Ιδομενεὺς τλῆ μίμνειν οὔτ' ̓Αγαμέμνων,</TextUnit>
    <TextUnit id="4491" loc="8.79">οὔτε δύ' Αἴαντες μενέτην θεράποντες ̓́Αρηος:</TextUnit>
    <TextUnit id="4492" loc="8.80">Νέστωρ οἶος ἔμιμνε Γερήνιος οὖρος ̓Αχαιῶν</TextUnit>
    <TextUnit id="4493" loc="8.81">οὔ τι ἑκών, ἀλλ' ἵππος ἐτείρετο, τὸν βάλεν ἰῷ</TextUnit>
    <TextUnit id="4494" loc="8.82">δῖος ̓Αλέξανδρος ̔Ελένης πόσις ἠϋκόμοιο</TextUnit>
    <TextUnit id="4495" loc="8.83">ἄκρην κὰκ κορυφήν, ὅθι τε πρῶται τρίχες ἵππων</TextUnit>
    <TextUnit id="4496" loc="8.84">κρανίῳ ἐμπεφύασι, μάλιστα δὲ καίριόν ἐστιν.</TextUnit>
    <TextUnit id="4497" loc="8.85">ἀλγήσας δ' ἀνέπαλτο, βέλος δ' εἰς ἐγκέφαλον δῦ,</TextUnit>
    <TextUnit id="4498" loc="8.86">σὺν δ' ἵππους ἐτάραξε κυλινδόμενος περὶ χαλκῷ.</TextUnit>
    <TextUnit id="4499" loc="8.87">ὄφρ' ὁ γέρων ἵπποιο παρηορίας ἀπέταμνε</TextUnit>
    <TextUnit id="4500" loc="8.88">φασγάνῳ ἀί̈σσων, τόφρ' ̔́Εκτορος ὠκέες ἵπποι</TextUnit>
    <TextUnit id="4501" loc="8.89">ἦλθον ἀν' ἰωχμὸν θρασὺν ἡνίοχον φορέοντες</TextUnit>
    <TextUnit id="4502" loc="8.90">̔́Εκτορα: καί νύ κεν ἔνθ' ὁ γέρων ἀπὸ θυμὸν ὄλεσσεν</TextUnit>
    <TextUnit id="4503" loc="8.91">εἰ μὴ ἄρ' ὀξὺ νόησε βοὴν ἀγαθὸς Διομήδης:</TextUnit>
    <TextUnit id="4504" loc="8.92">σμερδαλέον δ' ἐβόησεν ἐποτρύνων ̓Οδυσῆα:</TextUnit>
    <TextUnit id="4505" loc="8.93">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="4506" loc="8.94">πῇ φεύγεις μετὰ νῶτα βαλὼν κακὸς ὣς ἐν ὁμίλῳ;</TextUnit>
    <TextUnit id="4507" loc="8.95">μή τίς τοι φεύγοντι μεταφρένῳ ἐν δόρυ πήξῃ:</TextUnit>
    <TextUnit id="4508" loc="8.96">ἀλλὰ μέν' ὄφρα γέροντος ἀπώσομεν ἄγριον ἄνδρα.</TextUnit>
    <TextUnit id="4509" loc="8.97">ὣς ἔφατ', οὐδ' ἐσάκουσε πολύτλας δῖος ̓Οδυσσεύς,</TextUnit>
    <TextUnit id="4510" loc="8.98">ἀλλὰ παρήϊξεν κοίλας ἐπὶ νῆας ̓Αχαιῶν.</TextUnit>
    <TextUnit id="4511" loc="8.99">Τυδεί̈δης δ' αὐτός περ ἐὼν προμάχοισιν ἐμίχθη,</TextUnit>
    <TextUnit id="4512" loc="8.100">στῆ δὲ πρόσθ' ἵππων Νηληϊάδαο γέροντος,</TextUnit>
    <TextUnit id="4513" loc="8.101">καί μιν φωνήσας ἔπεα πτερόεντα προσηύδα:</TextUnit>
    <TextUnit id="4514" loc="8.102">ὦ γέρον ἦ μάλα δή σε νέοι τείρουσι μαχηταί,</TextUnit>
    <TextUnit id="4515" loc="8.103">σὴ δὲ βίη λέλυται, χαλεπὸν δέ σε γῆρας ὀπάζει,</TextUnit>
    <TextUnit id="4516" loc="8.104">ἠπεδανὸς δέ νύ τοι θεράπων, βραδέες δέ τοι ἵπποι.</TextUnit>
    <TextUnit id="4517" loc="8.105">ἀλλ' ἄγ' ἐμῶν ὀχέων ἐπιβήσεο, ὄφρα ἴδηαι</TextUnit>
    <TextUnit id="4518" loc="8.106">οἷοι Τρώϊοι ἵπποι ἐπιστάμενοι πεδίοιο</TextUnit>
    <TextUnit id="4519" loc="8.107">κραιπνὰ μάλ' ἔνθα καὶ ἔνθα διωκέμεν ἠδὲ φέβεσθαι,</TextUnit>
    <TextUnit id="4520" loc="8.108">οὕς ποτ' ἀπ' Αἰνείαν ἑλόμην μήστωρε φόβοιο.</TextUnit>
    <TextUnit id="4521" loc="8.109">τούτω μὲν θεράποντε κομείτων, τώδε δὲ νῶϊ</TextUnit>
    <TextUnit id="4522" loc="8.110">Τρωσὶν ἐφ' ἱπποδάμοις ἰθύνομεν, ὄφρα καὶ ̔́Εκτωρ</TextUnit>
    <TextUnit id="4523" loc="8.111">εἴσεται εἰ καὶ ἐμὸν δόρυ μαίνεται ἐν παλάμῃσιν.</TextUnit>
    <TextUnit id="4524" loc="8.112">ὣς ἔφατ', οὐδ' ἀπίθησε Γερήνιος ἱππότα Νέστωρ.</TextUnit>
    <TextUnit id="4525" loc="8.113">Νεστορέας μὲν ἔπειθ' ἵππους θεράποντε κομείτην</TextUnit>
    <TextUnit id="4526" loc="8.114">ἴφθιμοι Σθένελός τε καὶ Εὐρυμέδων ἀγαπήνωρ.</TextUnit>
    <TextUnit id="4527" loc="8.115">τὼ δ' εἰς ἀμφοτέρω Διομήδεος ἅρματα βήτην:</TextUnit>
    <TextUnit id="4528" loc="8.116">Νέστωρ δ' ἐν χείρεσσι λάβ' ἡνία σιγαλόεντα,</TextUnit>
    <TextUnit id="4529" loc="8.117">μάστιξεν δ' ἵππους: τάχα δ' ̔́Εκτορος ἄγχι γένοντο.</TextUnit>
    <TextUnit id="4530" loc="8.118">τοῦ δ' ἰθὺς μεμαῶτος ἀκόντισε Τυδέος υἱός:</TextUnit>
    <TextUnit id="4531" loc="8.119">καὶ τοῦ μέν ῥ' ἀφάμαρτεν, ὃ δ' ἡνίοχον θεράποντα</TextUnit>
    <TextUnit id="4532" loc="8.120">υἱὸν ὑπερθύμου Θηβαίου ̓Ηνιοπῆα</TextUnit>
    <TextUnit id="4533" loc="8.121">ἵππων ἡνί' ἔχοντα βάλε στῆθος παρὰ μαζόν.</TextUnit>
    <TextUnit id="4534" loc="8.122">ἤριπε δ' ἐξ ὀχέων, ὑπερώησαν δέ οἱ ἵπποι</TextUnit>
    <TextUnit id="4535" loc="8.123">ὠκύποδες: τοῦ δ' αὖθι λύθη ψυχή τε μένος τε.</TextUnit>
    <TextUnit id="4536" loc="8.124">̔́Εκτορα δ' αἰνὸν ἄχος πύκασε φρένας ἡνιόχοιο:</TextUnit>
    <TextUnit id="4537" loc="8.125">τὸν μὲν ἔπειτ' εἴασε καὶ ἀχνύμενός περ ἑταίρου</TextUnit>
    <TextUnit id="4538" loc="8.126">κεῖσθαι, ὃ δ' ἡνίοχον μέθεπε θρασύν: οὐδ' ἄρ' ἔτι δὴν</TextUnit>
    <TextUnit id="4539" loc="8.127">ἵππω δευέσθην σημάντορος: αἶψα γὰρ εὗρεν</TextUnit>
    <TextUnit id="4540" loc="8.128">̓Ιφιτίδην ̓Αρχεπτόλεμον θρασύν, ὅν ῥα τόθ' ἵππων</TextUnit>
    <TextUnit id="4541" loc="8.129">ὠκυπόδων ἐπέβησε, δίδου δέ οἱ ἡνία χερσίν.</TextUnit>
    <TextUnit id="4542" loc="8.130">ἔνθά κε λοιγὸς ἔην καὶ ἀμήχανα ἔργα γένοντο,</TextUnit>
    <TextUnit id="4543" loc="8.131">καί νύ κε σήκασθεν κατὰ ̓́Ιλιον ἠύ̈τε ἄρνες,</TextUnit>
    <TextUnit id="4544" loc="8.132">εἰ μὴ ἄρ' ὀξὺ νόησε πατὴρ ἀνδρῶν τε θεῶν τε:</TextUnit>
    <TextUnit id="4545" loc="8.133">βροντήσας δ' ἄρα δεινὸν ἀφῆκ' ἀργῆτα κεραυνόν,</TextUnit>
    <TextUnit id="4546" loc="8.134">κὰδ δὲ πρόσθ' ἵππων Διομήδεος ἧκε χαμᾶζε:</TextUnit>
    <TextUnit id="4547" loc="8.135">δεινὴ δὲ φλὸξ ὦρτο θεείου καιομένοιο,</TextUnit>
    <TextUnit id="4548" loc="8.136">τὼ δ' ἵππω δείσαντε καταπτήτην ὑπ' ὄχεσφι:</TextUnit>
    <TextUnit id="4549" loc="8.137">Νέστορα δ' ἐκ χειρῶν φύγον ἡνία σιγαλόεντα,</TextUnit>
    <TextUnit id="4550" loc="8.138">δεῖσε δ' ὅ γ' ἐν θυμῷ, Διομήδεα δὲ προσέειπε:</TextUnit>
    <TextUnit id="4551" loc="8.139">Τυδεί̈δη ἄγε δ' αὖτε φόβον δ' ἔχε μώνυχας ἵππους.</TextUnit>
    <TextUnit id="4552" loc="8.140">ἦ οὐ γιγνώσκεις ὅ τοι ἐκ Διὸς οὐχ ἕπετ' ἀλκή;</TextUnit>
    <TextUnit id="4553" loc="8.141">νῦν μὲν γὰρ τούτῳ Κρονίδης Ζεὺς κῦδος ὀπάζει</TextUnit>
    <TextUnit id="4554" loc="8.142">σήμερον: ὕστερον αὖτε καὶ ἡμῖν, αἴ κ' ἐθέλῃσι,</TextUnit>
    <TextUnit id="4555" loc="8.143">δώσει: ἀνὴρ δέ κεν οὔ τι Διὸς νόον εἰρύσσαιτο</TextUnit>
    <TextUnit id="4556" loc="8.144">οὐδὲ μάλ' ἴφθιμος, ἐπεὶ ἦ πολὺ φέρτερός ἐστι.</TextUnit>
    <TextUnit id="4557" loc="8.145">τὸν δ' ἠμείβετ' ἔπειτα βοὴν ἀγαθὸς Διομήδης:</TextUnit>
    <TextUnit id="4558" loc="8.146">ναὶ δὴ ταῦτά γε πάντα γέρον κατὰ μοῖραν ἔειπες:</TextUnit>
    <TextUnit id="4559" loc="8.147">ἀλλὰ τόδ' αἰνὸν ἄχος κραδίην καὶ θυμὸν ἱκάνει:</TextUnit>
    <TextUnit id="4560" loc="8.148">̔́Εκτωρ γάρ ποτε φήσει ἐνὶ Τρώεσς' ἀγορεύων:</TextUnit>
    <TextUnit id="4561" loc="8.149">Τυδεί̈δης ὑπ' ἐμεῖο φοβεύμενος ἵκετο νῆας.</TextUnit>
    <TextUnit id="4562" loc="8.150">ὥς ποτ' ἀπειλήσει: τότε μοι χάνοι εὐρεῖα χθών.</TextUnit>
    <TextUnit id="4563" loc="8.151">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="4564" loc="8.152">ὤ μοι Τυδέος υἱὲ δαί̈φρονος, οἷον ἔειπες.</TextUnit>
    <TextUnit id="4565" loc="8.153">εἴ περ γάρ ς' ̔́Εκτωρ γε κακὸν καὶ ἀνάλκιδα φήσει,</TextUnit>
    <TextUnit id="4566" loc="8.154">ἀλλ' οὐ πείσονται Τρῶες καὶ Δαρδανίωνες</TextUnit>
    <TextUnit id="4567" loc="8.155">καὶ Τρώων ἄλοχοι μεγαθύμων ἀσπιστάων,</TextUnit>
    <TextUnit id="4568" loc="8.156">τάων ἐν κονίῃσι βάλες θαλεροὺς παρακοίτας.</TextUnit>
    <TextUnit id="4569" loc="8.157">ὣς ἄρα φωνήσας φύγαδε τράπε μώνυχας ἵππους</TextUnit>
    <TextUnit id="4570" loc="8.158">αὖτις ἀν' ἰωχμόν: ἐπὶ δὲ Τρῶές τε καὶ ̔́Εκτωρ</TextUnit>
    <TextUnit id="4571" loc="8.159">ἠχῇ θεσπεσίῃ βέλεα στονόεντα χέοντο.</TextUnit>
    <TextUnit id="4572" loc="8.160">τῷ δ' ἐπὶ μακρὸν ἄϋσε μέγας κορυθαίολος ̔́Εκτωρ:</TextUnit>
    <TextUnit id="4573" loc="8.161">Τυδεί̈δη περὶ μέν σε τίον Δαναοὶ ταχύπωλοι</TextUnit>
    <TextUnit id="4574" loc="8.162">ἕδρῃ τε κρέασίν τε ἰδὲ πλείοις δεπάεσσι:</TextUnit>
    <TextUnit id="4575" loc="8.163">νῦν δέ ς' ἀτιμήσουσι: γυναικὸς ἄρ' ἀντὶ τέτυξο.</TextUnit>
    <TextUnit id="4576" loc="8.164">ἔρρε κακὴ γλήνη, ἐπεὶ οὐκ εἴξαντος ἐμεῖο</TextUnit>
    <TextUnit id="4577" loc="8.165">πύργων ἡμετέρων ἐπιβήσεαι, οὐδὲ γυναῖκας</TextUnit>
    <TextUnit id="4578" loc="8.166">ἄξεις ἐν νήεσσι: πάρος τοι δαίμονα δώσω.</TextUnit>
    <TextUnit id="4579" loc="8.167">ὣς φάτο, Τυδεί̈δης δὲ διάνδιχα μερμήριξεν</TextUnit>
    <TextUnit id="4580" loc="8.168">ἵππους τε στρέψαι καὶ ἐναντίβιον μαχέσασθαι.</TextUnit>
    <TextUnit id="4581" loc="8.169">τρὶς μὲν μερμήριξε κατὰ φρένα καὶ κατὰ θυμόν,</TextUnit>
    <TextUnit id="4582" loc="8.170">τρὶς δ' ἄρ' ἀπ' ̓Ιδαίων ὀρέων κτύπε μητίετα Ζεὺς</TextUnit>
    <TextUnit id="4583" loc="8.171">σῆμα τιθεὶς Τρώεσσι μάχης ἑτεραλκέα νίκην.</TextUnit>
    <TextUnit id="4584" loc="8.172">̔́Εκτωρ δὲ Τρώεσσιν ἐκέκλετο μακρὸν ἀύ̈σας:</TextUnit>
    <TextUnit id="4585" loc="8.173">Τρῶες καὶ Λύκιοι καὶ Δάρδανοι ἀγχιμαχηταὶ</TextUnit>
    <TextUnit id="4586" loc="8.174">ἀνέρες ἔστε φίλοι, μνήσασθε δὲ θούριδος ἀλκῆς.</TextUnit>
    <TextUnit id="4587" loc="8.175">γιγνώσκω δ' ὅτι μοι πρόφρων κατένευσε Κρονίων</TextUnit>
    <TextUnit id="4588" loc="8.176">νίκην καὶ μέγα κῦδος, ἀτὰρ Δαναοῖσί γε πῆμα:</TextUnit>
    <TextUnit id="4589" loc="8.177">νήπιοι οἳ ἄρα δὴ τάδε τείχεα μηχανόωντο</TextUnit>
    <TextUnit id="4590" loc="8.178">ἀβλήχρ' οὐδενόσωρα: τὰ δ' οὐ μένος ἁμὸν ἐρύξει:</TextUnit>
    <TextUnit id="4591" loc="8.179">ἵπποι δὲ ῥέα τάφρον ὑπερθορέονται ὀρυκτήν.</TextUnit>
    <TextUnit id="4592" loc="8.180">ἀλλ' ὅτε κεν δὴ νηυσὶν ἔπι γλαφυρῇσι γένωμαι,</TextUnit>
    <TextUnit id="4593" loc="8.181">μνημοσύνη τις ἔπειτα πυρὸς δηί̈οιο γενέσθω,</TextUnit>
    <TextUnit id="4594" loc="8.182">ὡς πυρὶ νῆας ἐνιπρήσω, κτείνω δὲ καὶ αὐτοὺς</TextUnit>
    <TextUnit id="4595" loc="8.183">̓Αργείους παρὰ νηυσὶν ἀτυζομένους ὑπὸ καπνοῦ.</TextUnit>
    <TextUnit id="4596" loc="8.184">ὣς εἰπὼν ἵπποισιν ἐκέκλετο φώνησέν τε:</TextUnit>
    <TextUnit id="4597" loc="8.185">Ξάνθέ τε καὶ σὺ Πόδαργε καὶ Αἴθων Λάμπέ τε δῖε</TextUnit>
    <TextUnit id="4598" loc="8.186">νῦν μοι τὴν κομιδὴν ἀποτίνετον, ἣν μάλα πολλὴν</TextUnit>
    <TextUnit id="4599" loc="8.187">̓Ανδρομάχη θυγάτηρ μεγαλήτορος ̓Ηετίωνος</TextUnit>
    <TextUnit id="4600" loc="8.188">ὑμῖν πὰρ προτέροισι μελίφρονα πυρὸν ἔθηκεν</TextUnit>
    <TextUnit id="4601" loc="8.189">οἶνόν τ' ἐγκεράσασα πιεῖν, ὅτε θυμὸς ἀνώγοι,</TextUnit>
    <TextUnit id="4602" loc="8.190">ἢ ἐμοί, ὅς πέρ οἱ θαλερὸς πόσις εὔχομαι εἶναι.</TextUnit>
    <TextUnit id="4603" loc="8.191">ἀλλ' ἐφομαρτεῖτον καὶ σπεύδετον ὄφρα λάβωμεν</TextUnit>
    <TextUnit id="4604" loc="8.192">ἀσπίδα Νεστορέην, τῆς νῦν κλέος οὐρανὸν ἵκει</TextUnit>
    <TextUnit id="4605" loc="8.193">πᾶσαν χρυσείην ἔμεναι, κανόνας τε καὶ αὐτήν,</TextUnit>
    <TextUnit id="4606" loc="8.194">αὐτὰρ ἀπ' ὤμοιιν Διομήδεος ἱπποδάμοιο</TextUnit>
    <TextUnit id="4607" loc="8.195">δαιδάλεον θώρηκα, τὸν ̔́Ηφαιστος κάμε τεύχων.</TextUnit>
    <TextUnit id="4608" loc="8.196">εἰ τούτω κε λάβοιμεν, ἐελποίμην κεν ̓Αχαιοὺς</TextUnit>
    <TextUnit id="4609" loc="8.197">αὐτονυχὶ νηῶν ἐπιβησέμεν ὠκειάων.</TextUnit>
    <TextUnit id="4610" loc="8.198">ὣς ἔφατ' εὐχόμενος, νεμέσησε δὲ πότνια ̔́Ηρη,</TextUnit>
    <TextUnit id="4611" loc="8.199">σείσατο δ' εἰνὶ θρόνῳ, ἐλέλιξε δὲ μακρὸν ̓́Ολυμπον,</TextUnit>
    <TextUnit id="4612" loc="8.200">καί ῥα Ποσειδάωνα μέγαν θεὸν ἀντίον ηὔδα:</TextUnit>
    <TextUnit id="4613" loc="8.201">ὢ πόποι ἐννοσίγαι' εὐρυσθενές, οὐδέ νυ σοί περ</TextUnit>
    <TextUnit id="4614" loc="8.202">ὀλλυμένων Δαναῶν ὀλοφύρεται ἐν φρεσὶ θυμός.</TextUnit>
    <TextUnit id="4615" loc="8.203">οἳ δέ τοι εἰς ̔Ελίκην τε καὶ Αἰγὰς δῶρ' ἀνάγουσι</TextUnit>
    <TextUnit id="4616" loc="8.204">πολλά τε καὶ χαρίεντα: σὺ δέ σφισι βούλεο νίκην.</TextUnit>
    <TextUnit id="4617" loc="8.205">εἴ περ γάρ κ' ἐθέλοιμεν, ὅσοι Δαναοῖσιν ἀρωγοί,</TextUnit>
    <TextUnit id="4618" loc="8.206">Τρῶας ἀπώσασθαι καὶ ἐρυκέμεν εὐρύοπα Ζῆν,</TextUnit>
    <TextUnit id="4619" loc="8.207">αὐτοῦ κ' ἔνθ' ἀκάχοιτο καθήμενος οἶος ἐν ̓́Ιδῃ.</TextUnit>
    <TextUnit id="4620" loc="8.208">τὴν δὲ μέγ' ὀχθήσας προσέφη κρείων ἐνοσίχθων:</TextUnit>
    <TextUnit id="4621" loc="8.209">̔́Ηρη ἀπτοεπὲς ποῖον τὸν μῦθον ἔειπες.</TextUnit>
    <TextUnit id="4622" loc="8.210">οὐκ ἂν ἔγωγ' ἐθέλοιμι Διὶ Κρονίωνι μάχεσθαι</TextUnit>
    <TextUnit id="4623" loc="8.211">ἡμέας τοὺς ἄλλους, ἐπεὶ ἦ πολὺ φέρτερός ἐστιν.</TextUnit>
    <TextUnit id="4624" loc="8.212">ὣς οἳ μὲν τοιαῦτα πρὸς ἀλλήλους ἀγόρευον:</TextUnit>
    <TextUnit id="4625" loc="8.213">τῶν δ' ὅσον ἐκ νηῶν ἀπὸ πύργου τάφρος ἔεργε</TextUnit>
    <TextUnit id="4626" loc="8.214">πλῆθεν ὁμῶς ἵππων τε καὶ ἀνδρῶν ἀσπιστάων</TextUnit>
    <TextUnit id="4627" loc="8.215">εἰλομένων: εἴλει δὲ θοῷ ἀτάλαντος ̓́Αρηϊ</TextUnit>
    <TextUnit id="4628" loc="8.216">̔́Εκτωρ Πριαμίδης, ὅτε οἱ Ζεὺς κῦδος ἔδωκε.</TextUnit>
    <TextUnit id="4629" loc="8.217">καί νύ κ' ἐνέπρησεν πυρὶ κηλέῳ νῆας ἐί̈σας,</TextUnit>
    <TextUnit id="4630" loc="8.218">εἰ μὴ ἐπὶ φρεσὶ θῆκ' ̓Αγαμέμνονι πότνια ̔́Ηρη</TextUnit>
    <TextUnit id="4631" loc="8.219">αὐτῷ ποιπνύσαντι θοῶς ὀτρῦναι ̓Αχαιούς.</TextUnit>
    <TextUnit id="4632" loc="8.220">βῆ δ' ἰέναι παρά τε κλισίας καὶ νῆας ̓Αχαιῶν</TextUnit>
    <TextUnit id="4633" loc="8.221">πορφύρεον μέγα φᾶρος ἔχων ἐν χειρὶ παχείῃ,</TextUnit>
    <TextUnit id="4634" loc="8.222">στῆ δ' ἐπ' ̓Οδυσσῆος μεγακήτεϊ νηὶ̈ μελαίνῃ,</TextUnit>
    <TextUnit id="4635" loc="8.223">ἥ ῥ' ἐν μεσσάτῳ ἔσκε γεγωνέμεν ἀμφοτέρωσε,</TextUnit>
    <TextUnit id="4636" loc="8.224">ἠμὲν ἐπ' Αἴαντος κλισίας Τελαμωνιάδαο</TextUnit>
    <TextUnit id="4637" loc="8.225">ἠδ' ἐπ' ̓Αχιλλῆος, τοί ῥ' ἔσχατα νῆας ἐί̈σας</TextUnit>
    <TextUnit id="4638" loc="8.226">εἴρυσαν, ἠνορέῃ πίσυνοι καὶ κάρτεϊ χειρῶν:</TextUnit>
    <TextUnit id="4639" loc="8.227">ἤϋσεν δὲ διαπρύσιον Δαναοῖσι γεγωνώς:</TextUnit>
    <TextUnit id="4640" loc="8.228">αἰδὼς ̓Αργεῖοι, κάκ' ἐλέγχεα, εἶδος ἀγητοί:</TextUnit>
    <TextUnit id="4641" loc="8.229">πῇ ἔβαν εὐχωλαί, ὅτε δὴ φάμεν εἶναι ἄριστοι,</TextUnit>
    <TextUnit id="4642" loc="8.230">ἃς ὁπότ' ἐν Λήμνῳ κενεαυχέες ἠγοράασθε,</TextUnit>
    <TextUnit id="4643" loc="8.231">ἔσθοντες κρέα πολλὰ βοῶν ὀρθοκραιράων</TextUnit>
    <TextUnit id="4644" loc="8.232">πίνοντες κρητῆρας ἐπιστεφέας οἴνοιο,</TextUnit>
    <TextUnit id="4645" loc="8.233">Τρώων ἄνθ' ἑκατόν τε διηκοσίων τε ἕκαστος</TextUnit>
    <TextUnit id="4646" loc="8.234">στήσεσθ' ἐν πολέμῳ: νῦν δ' οὐδ' ἑνὸς ἄξιοί εἰμεν</TextUnit>
    <TextUnit id="4647" loc="8.235">̔́Εκτορος, ὃς τάχα νῆας ἐνιπρήσει πυρὶ κηλέῳ.</TextUnit>
    <TextUnit id="4648" loc="8.236">Ζεῦ πάτερ, ἦ ῥά τιν' ἤδη ὑπερμενέων βασιλήων</TextUnit>
    <TextUnit id="4649" loc="8.237">τῇδ' ἄτῃ ἄασας καί μιν μέγα κῦδος ἀπηύρας;</TextUnit>
    <TextUnit id="4650" loc="8.238">οὐ μὲν δή ποτέ φημι τεὸν περικαλλέα βωμὸν</TextUnit>
    <TextUnit id="4651" loc="8.239">νηὶ̈ πολυκλήϊδι παρελθέμεν ἐνθάδε ἔρρων,</TextUnit>
    <TextUnit id="4652" loc="8.240">ἀλλ' ἐπὶ πᾶσι βοῶν δημὸν καὶ μηρί' ἔκηα</TextUnit>
    <TextUnit id="4653" loc="8.241">ἱέμενος Τροίην εὐτείχεον ἐξαλαπάξαι.</TextUnit>
    <TextUnit id="4654" loc="8.242">ἀλλὰ Ζεῦ τόδε πέρ μοι ἐπικρήηνον ἐέλδωρ:</TextUnit>
    <TextUnit id="4655" loc="8.243">αὐτοὺς δή περ ἔασον ὑπεκφυγέειν καὶ ἀλύξαι,</TextUnit>
    <TextUnit id="4656" loc="8.244">μηδ' οὕτω Τρώεσσιν ἔα δάμνασθαι ̓Αχαιούς.</TextUnit>
    <TextUnit id="4657" loc="8.245">ὣς φάτο, τὸν δὲ πατὴρ ὀλοφύρατο δάκρυ χέοντα,</TextUnit>
    <TextUnit id="4658" loc="8.246">νεῦσε δέ οἱ λαὸν σόον ἔμμεναι οὐδ' ἀπολέσθαι.</TextUnit>
    <TextUnit id="4659" loc="8.247">αὐτίκα δ' αἰετὸν ἧκε τελειότατον πετεηνῶν,</TextUnit>
    <TextUnit id="4660" loc="8.248">νεβρὸν ἔχοντ' ὀνύχεσσι τέκος ἐλάφοιο ταχείης:</TextUnit>
    <TextUnit id="4661" loc="8.249">πὰρ δὲ Διὸς βωμῷ περικαλλέϊ κάββαλε νεβρόν,</TextUnit>
    <TextUnit id="4662" loc="8.250">ἔνθα πανομφαίῳ Ζηνὶ ῥέζεσκον ̓Αχαιοί.</TextUnit>
    <TextUnit id="4663" loc="8.251">οἳ δ' ὡς οὖν εἴδονθ' ὅ τ' ἄρ' ἐκ Διὸς ἤλυθεν ὄρνις,</TextUnit>
    <TextUnit id="4664" loc="8.252">μᾶλλον ἐπὶ Τρώεσσι θόρον, μνήσαντο δὲ χάρμης.</TextUnit>
    <TextUnit id="4665" loc="8.253">ἔνθ' οὔ τις πρότερος Δαναῶν πολλῶν περ ἐόντων</TextUnit>
    <TextUnit id="4666" loc="8.254">εὔξατο Τυδεί̈δαο πάρος σχέμεν ὠκέας ἵππους</TextUnit>
    <TextUnit id="4667" loc="8.255">τάφρου τ' ἐξελάσαι καὶ ἐναντίβιον μαχέσασθαι,</TextUnit>
    <TextUnit id="4668" loc="8.256">ἀλλὰ πολὺ πρῶτος Τρώων ἕλεν ἄνδρα κορυστὴν</TextUnit>
    <TextUnit id="4669" loc="8.257">Φραδμονίδην ̓Αγέλαον: ὃ μὲν φύγαδ' ἔτραπεν ἵππους:</TextUnit>
    <TextUnit id="4670" loc="8.258">τῷ δὲ μεταστρεφθέντι μεταφρένῳ ἐν δόρυ πῆξεν</TextUnit>
    <TextUnit id="4671" loc="8.259">ὤμων μεσσηγύς, διὰ δὲ στήθεσφιν ἔλασσεν:</TextUnit>
    <TextUnit id="4672" loc="8.260">ἤριπε δ' ἐξ ὀχέων, ἀράβησε δὲ τεύχε' ἐπ' αὐτῷ.</TextUnit>
    <TextUnit id="4673" loc="8.261">τὸν δὲ μετ' ̓Ατρεί̈δαι ̓Αγαμέμνων καὶ Μενέλαος,</TextUnit>
    <TextUnit id="4674" loc="8.262">τοῖσι δ' ἐπ' Αἴαντες θοῦριν ἐπιειμένοι ἀλκήν,</TextUnit>
    <TextUnit id="4675" loc="8.263">τοῖσι δ' ἐπ' ̓Ιδομενεὺς καὶ ὀπάων ̓Ιδομενῆος</TextUnit>
    <TextUnit id="4676" loc="8.264">Μηριόνης ἀτάλαντος ̓Ενυαλίῳ ἀνδρειφόντῃ,</TextUnit>
    <TextUnit id="4677" loc="8.265">τοῖσι δ' ἐπ' Εὐρύπυλος Εὐαίμονος ἀγλαὸς υἱός:</TextUnit>
    <TextUnit id="4678" loc="8.266">Τεῦκρος δ' εἴνατος ἦλθε παλίντονα τόξα τιταίνων,</TextUnit>
    <TextUnit id="4679" loc="8.267">στῆ δ' ἄρ' ὑπ' Αἴαντος σάκεϊ Τελαμωνιάδαο.</TextUnit>
    <TextUnit id="4680" loc="8.268">ἔνθ' Αἴας μὲν ὑπεξέφερεν σάκος: αὐτὰρ ὅ γ' ἥρως</TextUnit>
    <TextUnit id="4681" loc="8.269">παπτήνας, ἐπεὶ ἄρ τιν' ὀϊστεύσας ἐν ὁμίλῳ</TextUnit>
    <TextUnit id="4682" loc="8.270">βεβλήκοι, ὃ μὲν αὖθι πεσὼν ἀπὸ θυμὸν ὄλεσσεν,</TextUnit>
    <TextUnit id="4683" loc="8.271">αὐτὰρ ὃ αὖτις ἰὼν πάϊς ὣς ὑπὸ μητέρα δύσκεν</TextUnit>
    <TextUnit id="4684" loc="8.272">εἰς Αἴανθ': ὃ δέ μιν σάκεϊ κρύπτασκε φαεινῷ.</TextUnit>
    <TextUnit id="4685" loc="8.273">ἔνθα τίνα πρῶτον Τρώων ἕλε Τεῦκρος ἀμύμων;</TextUnit>
    <TextUnit id="4686" loc="8.274">̓Ορσίλοχον μὲν πρῶτα καὶ ̓́Ορμενον ἠδ' ̓Οφελέστην</TextUnit>
    <TextUnit id="4687" loc="8.275">Δαίτορά τε Χρομίον τε καὶ ἀντίθεον Λυκοφόντην</TextUnit>
    <TextUnit id="4688" loc="8.276">καὶ Πολυαιμονίδην ̓Αμοπάονα καὶ Μελάνιππον,</TextUnit>
    <TextUnit id="4689" loc="8.277">πάντας ἐπασσυτέρους πέλασε χθονὶ πουλυβοτείρῃ.</TextUnit>
    <TextUnit id="4690" loc="8.278">τὸν δὲ ἰδὼν γήθησεν ἄναξ ἀνδρῶν ̓Αγαμέμνων</TextUnit>
    <TextUnit id="4691" loc="8.279">τόξου ἄπο κρατεροῦ Τρώων ὀλέκοντα φάλαγγας:</TextUnit>
    <TextUnit id="4692" loc="8.280">στῆ δὲ παρ' αὐτὸν ἰὼν καί μιν πρὸς μῦθον ἔειπε:</TextUnit>
    <TextUnit id="4693" loc="8.281">Τεῦκρε φίλη κεφαλή, Τελαμώνιε κοίρανε λαῶν</TextUnit>
    <TextUnit id="4694" loc="8.282">βάλλ' οὕτως, αἴ κέν τι φόως Δαναοῖσι γένηαι</TextUnit>
    <TextUnit id="4695" loc="8.283">πατρί τε σῷ Τελαμῶνι, ὅ ς' ἔτρεφε τυτθὸν ἐόντα,</TextUnit>
    <TextUnit id="4696" loc="8.284">καί σε νόθον περ ἐόντα κομίσσατο ᾧ ἐνὶ οἴκῳ:</TextUnit>
    <TextUnit id="4697" loc="8.285">τὸν καὶ τηλόθ' ἐόντα ἐϋκλείης ἐπίβησον.</TextUnit>
    <TextUnit id="4698" loc="8.286">σοὶ δ' ἐγὼ ἐξερέω ὡς καὶ τετελεσμένον ἔσται:</TextUnit>
    <TextUnit id="4699" loc="8.287">αἴ κέν μοι δώῃ Ζεύς τ' αἰγίοχος καὶ ̓Αθήνη</TextUnit>
    <TextUnit id="4700" loc="8.288">̓Ιλίου ἐξαλαπάξαι ἐϋκτίμενον πτολίεθρον,</TextUnit>
    <TextUnit id="4701" loc="8.289">πρώτῳ τοι μετ' ἐμὲ πρεσβήϊον ἐν χερὶ θήσω,</TextUnit>
    <TextUnit id="4702" loc="8.290">ἢ τρίποδ' ἠὲ δύω ἵππους αὐτοῖσιν ὄχεσφιν</TextUnit>
    <TextUnit id="4703" loc="8.291">ἠὲ γυναῖχ', ἥ κέν τοι ὁμὸν λέχος εἰσαναβαίνοι.</TextUnit>
    <TextUnit id="4704" loc="8.292">τὸν δ' ἀπαμειβόμενος προσεφώνεε Τεῦκρος ἀμύμων:</TextUnit>
    <TextUnit id="4705" loc="8.293">̓Ατρεί̈δη κύδιστε τί με σπεύδοντα καὶ αὐτὸν</TextUnit>
    <TextUnit id="4706" loc="8.294">ὀτρύνεις; οὐ μέν τοι ὅση δύναμίς γε πάρεστι</TextUnit>
    <TextUnit id="4707" loc="8.295">παύομαι, ἀλλ' ἐξ οὗ προτὶ ̓́Ιλιον ὠσάμεθ' αὐτοὺς</TextUnit>
    <TextUnit id="4708" loc="8.296">ἐκ τοῦ δὴ τόξοισι δεδεγμένος ἄνδρας ἐναίρω.</TextUnit>
    <TextUnit id="4709" loc="8.297">ὀκτὼ δὴ προέηκα τανυγλώχινας ὀϊστούς,</TextUnit>
    <TextUnit id="4710" loc="8.298">πάντες δ' ἐν χροὶ̈ πῆχθεν ἀρηϊθόων αἰζηῶν:</TextUnit>
    <TextUnit id="4711" loc="8.299">τοῦτον δ' οὐ δύναμαι βαλέειν κύνα λυσσητῆρα.</TextUnit>
    <TextUnit id="4712" loc="8.300">ἦ ῥα καὶ ἄλλον ὀϊστὸν ἀπὸ νευρῆφιν ἴαλλεν</TextUnit>
    <TextUnit id="4713" loc="8.301">̔́Εκτορος ἀντικρύ, βαλέειν δέ ἑ ἵετο θυμός:</TextUnit>
    <TextUnit id="4714" loc="8.302">καὶ τοῦ μέν ῥ' ἀφάμαρθ', ὃ δ' ἀμύμονα Γοργυθίωνα</TextUnit>
    <TextUnit id="4715" loc="8.303">υἱὸν ἐὺ̈ν Πριάμοιο κατὰ στῆθος βάλεν ἰῷ,</TextUnit>
    <TextUnit id="4716" loc="8.304">τόν ῥ' ἐξ Αἰσύμηθεν ὀπυιομένη τέκε μήτηρ</TextUnit>
    <TextUnit id="4717" loc="8.305">καλὴ Καστιάνειρα δέμας ἐϊκυῖα θεῇσι.</TextUnit>
    <TextUnit id="4718" loc="8.306">μήκων δ' ὡς ἑτέρωσε κάρη βάλεν, ἥ τ' ἐνὶ κήπῳ</TextUnit>
    <TextUnit id="4719" loc="8.307">καρπῷ βριθομένη νοτίῃσί τε εἰαρινῇσιν,</TextUnit>
    <TextUnit id="4720" loc="8.308">ὣς ἑτέρως' ἤμυσε κάρη πήληκι βαρυνθέν.</TextUnit>
    <TextUnit id="4721" loc="8.309">Τεῦκρος δ' ἄλλον ὀϊστὸν ἀπὸ νευρῆφιν ἴαλλεν</TextUnit>
    <TextUnit id="4722" loc="8.310">̔́Εκτορος ἀντικρύ, βαλέειν δέ ἑ ἵετο θυμός.</TextUnit>
    <TextUnit id="4723" loc="8.311">ἀλλ' ὅ γε καὶ τόθ' ἅμαρτε: παρέσφηλεν γὰρ ̓Απόλλων:</TextUnit>
    <TextUnit id="4724" loc="8.312">ἀλλ' ̓Αρχεπτόλεμον θρασὺν ̔́Εκτορος ἡνιοχῆα</TextUnit>
    <TextUnit id="4725" loc="8.313">ἱέμενον πόλεμον δὲ βάλε στῆθος παρὰ μαζόν:</TextUnit>
    <TextUnit id="4726" loc="8.314">ἤριπε δ' ἐξ ὀχέων, ὑπερώησαν δέ οἱ ἵπποι</TextUnit>
    <TextUnit id="4727" loc="8.315">ὠκύποδες: τοῦ δ' αὖθι λύθη ψυχή τε μένος τε.</TextUnit>
    <TextUnit id="4728" loc="8.316">̔́Εκτορα δ' αἰνὸν ἄχος πύκασε φρένας ἡνιόχοιο:</TextUnit>
    <TextUnit id="4729" loc="8.317">τὸν μὲν ἔπειτ' εἴασε καὶ ἀχνύμενός περ ἑταίρου,</TextUnit>
    <TextUnit id="4730" loc="8.318">Κεβριόνην δ' ἐκέλευσεν ἀδελφεὸν ἐγγὺς ἐόντα</TextUnit>
    <TextUnit id="4731" loc="8.319">ἵππων ἡνί' ἑλεῖν: ὃ δ' ἄρ' οὐκ ἀπίθησεν ἀκούσας.</TextUnit>
    <TextUnit id="4732" loc="8.320">αὐτὸς δ' ἐκ δίφροιο χαμαὶ θόρε παμφανόωντος</TextUnit>
    <TextUnit id="4733" loc="8.321">σμερδαλέα ἰάχων: ὃ δὲ χερμάδιον λάβε χειρί,</TextUnit>
    <TextUnit id="4734" loc="8.322">βῆ δ' ἰθὺς Τεύκρου, βαλέειν δέ ἑ θυμὸς ἀνώγει.</TextUnit>
    <TextUnit id="4735" loc="8.323">ἤτοι ὃ μὲν φαρέτρης ἐξείλετο πικρὸν ὀϊστόν,</TextUnit>
    <TextUnit id="4736" loc="8.324">θῆκε δ' ἐπὶ νευρῇ: τὸν δ' αὖ κορυθαίολος ̔́Εκτωρ</TextUnit>
    <TextUnit id="4737" loc="8.325">αὐερύοντα παρ' ὦμον, ὅθι κληὶ̈ς ἀποέργει</TextUnit>
    <TextUnit id="4738" loc="8.326">αὐχένα τε στῆθός τε, μάλιστα δὲ καίριόν ἐστι,</TextUnit>
    <TextUnit id="4739" loc="8.327">τῇ ῥ' ἐπὶ οἷ μεμαῶτα βάλεν λίθῳ ὀκριόεντι,</TextUnit>
    <TextUnit id="4740" loc="8.328">ῥῆξε δέ οἱ νευρήν: νάρκησε δὲ χεὶρ ἐπὶ καρπῷ,</TextUnit>
    <TextUnit id="4741" loc="8.329">στῆ δὲ γνὺξ ἐριπών, τόξον δέ οἱ ἔκπεσε χειρός.</TextUnit>
    <TextUnit id="4742" loc="8.330">Αἴας δ' οὐκ ἀμέλησε κασιγνήτοιο πεσόντος,</TextUnit>
    <TextUnit id="4743" loc="8.331">ἀλλὰ θέων περίβη καί οἱ σάκος ἀμφεκάλυψε.</TextUnit>
    <TextUnit id="4744" loc="8.332">τὸν μὲν ἔπειθ' ὑποδύντε δύω ἐρίηρες ἑταῖροι</TextUnit>
    <TextUnit id="4745" loc="8.333">Μηκιστεὺς ̓Εχίοιο πάϊς καὶ δῖος ̓Αλάστωρ</TextUnit>
    <TextUnit id="4746" loc="8.334">νῆας ἔπι γλαφυρὰς φερέτην βαρέα στενάχοντα.</TextUnit>
    <TextUnit id="4747" loc="8.335">ἂψ δ' αὖτις Τρώεσσιν ̓Ολύμπιος ἐν μένος ὦρσεν:</TextUnit>
    <TextUnit id="4748" loc="8.336">οἳ δ' ἰθὺς τάφροιο βαθείης ὦσαν ̓Αχαιούς:</TextUnit>
    <TextUnit id="4749" loc="8.337">̔́Εκτωρ δ' ἐν πρώτοισι κίε σθένεϊ βλεμεαίνων.</TextUnit>
    <TextUnit id="4750" loc="8.338">ὡς δ' ὅτε τίς τε κύων συὸς ἀγρίου ἠὲ λέοντος</TextUnit>
    <TextUnit id="4751" loc="8.339">ἅπτηται κατόπισθε ποσὶν ταχέεσσι διώκων</TextUnit>
    <TextUnit id="4752" loc="8.340">ἰσχία τε γλουτούς τε, ἑλισσόμενόν τε δοκεύει,</TextUnit>
    <TextUnit id="4753" loc="8.341">ὣς ̔́Εκτωρ ὤπαζε κάρη κομόωντας ̓Αχαιούς,</TextUnit>
    <TextUnit id="4754" loc="8.342">αἰὲν ἀποκτείνων τὸν ὀπίστατον: οἳ δὲ φέβοντο.</TextUnit>
    <TextUnit id="4755" loc="8.343">αὐτὰρ ἐπεὶ διά τε σκόλοπας καὶ τάφρον ἔβησαν</TextUnit>
    <TextUnit id="4756" loc="8.344">φεύγοντες, πολλοὶ δὲ δάμεν Τρώων ὑπὸ χερσίν,</TextUnit>
    <TextUnit id="4757" loc="8.345">οἳ μὲν δὴ παρὰ νηυσὶν ἐρητύοντο μένοντες,</TextUnit>
    <TextUnit id="4758" loc="8.346">ἀλλήλοισί τε κεκλόμενοι καὶ πᾶσι θεοῖσι</TextUnit>
    <TextUnit id="4759" loc="8.347">χεῖρας ἀνίσχοντες μεγάλ' εὐχετόωντο ἕκαστος:</TextUnit>
    <TextUnit id="4760" loc="8.348">̔́Εκτωρ δ' ἀμφιπεριστρώφα καλλίτριχας ἵππους</TextUnit>
    <TextUnit id="4761" loc="8.349">Γοργοῦς ὄμματ' ἔχων ἠδὲ βροτολοιγοῦ ̓́Αρηος.</TextUnit>
    <TextUnit id="4762" loc="8.350">τοὺς δὲ ἰδοῦς' ἐλέησε θεὰ λευκώλενος ̔́Ηρη,</TextUnit>
    <TextUnit id="4763" loc="8.351">αἶψα δ' ̓Αθηναίην ἔπεα πτερόεντα προσηύδα:</TextUnit>
    <TextUnit id="4764" loc="8.352">ὢ πόποι αἰγιόχοιο Διὸς τέκος οὐκέτι νῶϊ</TextUnit>
    <TextUnit id="4765" loc="8.353">ὀλλυμένων Δαναῶν κεκαδησόμεθ' ὑστάτιόν περ;</TextUnit>
    <TextUnit id="4766" loc="8.354">οἵ κεν δὴ κακὸν οἶτον ἀναπλήσαντες ὄλωνται</TextUnit>
    <TextUnit id="4767" loc="8.355">ἀνδρὸς ἑνὸς ῥιπῇ, ὃ δὲ μαίνεται οὐκέτ' ἀνεκτῶς</TextUnit>
    <TextUnit id="4768" loc="8.356">̔́Εκτωρ Πριαμίδης, καὶ δὴ κακὰ πολλὰ ἔοργε.</TextUnit>
    <TextUnit id="4769" loc="8.357">τὴν δ' αὖτε προσέειπε θεὰ γλαυκῶπις ̓Αθήνη:</TextUnit>
    <TextUnit id="4770" loc="8.358">καὶ λίην οὗτός γε μένος θυμόν τ' ὀλέσειε</TextUnit>
    <TextUnit id="4771" loc="8.359">χερσὶν ὑπ' ̓Αργείων φθίμενος ἐν πατρίδι γαίῃ:</TextUnit>
    <TextUnit id="4772" loc="8.360">ἀλλὰ πατὴρ οὑμὸς φρεσὶ μαίνεται οὐκ ἀγαθῇσι</TextUnit>
    <TextUnit id="4773" loc="8.361">σχέτλιος, αἰὲν ἀλιτρός, ἐμῶν μενέων ἀπερωεύς:</TextUnit>
    <TextUnit id="4774" loc="8.362">οὐδέ τι τῶν μέμνηται, ὅ οἱ μάλα πολλάκις υἱὸν</TextUnit>
    <TextUnit id="4775" loc="8.363">τειρόμενον σώεσκον ὑπ' Εὐρυσθῆος ἀέθλων.</TextUnit>
    <TextUnit id="4776" loc="8.364">ἤτοι ὃ μὲν κλαίεσκε πρὸς οὐρανόν, αὐτὰρ ἐμὲ Ζεὺς</TextUnit>
    <TextUnit id="4777" loc="8.365">τῷ ἐπαλεξήσουσαν ἀπ' οὐρανόθεν προί̈αλλεν.</TextUnit>
    <TextUnit id="4778" loc="8.366">εἰ γὰρ ἐγὼ τάδε ᾔδε' ἐνὶ φρεσὶ πευκαλίμῃσιν</TextUnit>
    <TextUnit id="4779" loc="8.367">εὖτέ μιν εἰς ̓Αί̈δαο πυλάρταο προὔπεμψεν</TextUnit>
    <TextUnit id="4780" loc="8.368">ἐξ ̓Ερέβευς ἄξοντα κύνα στυγεροῦ ̓Αί̈δαο,</TextUnit>
    <TextUnit id="4781" loc="8.369">οὐκ ἂν ὑπεξέφυγε Στυγὸς ὕδατος αἰπὰ ῥέεθρα.</TextUnit>
    <TextUnit id="4782" loc="8.370">νῦν δ' ἐμὲ μὲν στυγέει, Θέτιδος δ' ἐξήνυσε βουλάς,</TextUnit>
    <TextUnit id="4783" loc="8.371">ἥ οἱ γούνατ' ἔκυσσε καὶ ἔλλαβε χειρὶ γενείου,</TextUnit>
    <TextUnit id="4784" loc="8.372">λισσομένη τιμῆσαι ̓Αχιλλῆα πτολίπορθον.</TextUnit>
    <TextUnit id="4785" loc="8.373">ἔσται μὰν ὅτ' ἂν αὖτε φίλην γλαυκώπιδα εἴπῃ.</TextUnit>
    <TextUnit id="4786" loc="8.374">ἀλλὰ σὰ μὲν νῦν νῶϊν ἐπέντυε μώνυχας ἵππους,</TextUnit>
    <TextUnit id="4787" loc="8.375">ὄφρ' ἂν ἐγὼ καταδῦσα Διὸς δόμον αἰγιόχοιο</TextUnit>
    <TextUnit id="4788" loc="8.376">τεύχεσιν ἐς πόλεμον θωρήξομαι, ὄφρα ἴδωμαι</TextUnit>
    <TextUnit id="4789" loc="8.377">ἢ νῶϊ Πριάμοιο πάϊς κορυθαίολος ̔́Εκτωρ</TextUnit>
    <TextUnit id="4790" loc="8.378">γηθήσει προφανέντε ἀνὰ πτολέμοιο γεφύρας,</TextUnit>
    <TextUnit id="4791" loc="8.379">ἦ τις καὶ Τρώων κορέει κύνας ἠδ' οἰωνοὺς</TextUnit>
    <TextUnit id="4792" loc="8.380">δημῷ καὶ σάρκεσσι, πεσὼν ἐπὶ νηυσὶν ̓Αχαιῶν.</TextUnit>
    <TextUnit id="4793" loc="8.381">ὣς ἔφατ', οὐδ' ἀπίθησε θεὰ λευκώλενος ̔́Ηρη.</TextUnit>
    <TextUnit id="4794" loc="8.382">ἣ μὲν ἐποιχομένη χρυσάμπυκας ἔντυεν ἵππους</TextUnit>
    <TextUnit id="4795" loc="8.383">̔́Ηρη πρέσβα θεὰ θυγάτηρ μεγάλοιο Κρόνοιο:</TextUnit>
    <TextUnit id="4796" loc="8.384">αὐτὰρ ̓Αθηναίη κούρη Διὸς αἰγιόχοιο</TextUnit>
    <TextUnit id="4797" loc="8.385">πέπλον μὲν κατέχευεν ἑανὸν πατρὸς ἐπ' οὔδει</TextUnit>
    <TextUnit id="4798" loc="8.386">ποικίλον, ὅν ῥ' αὐτὴ ποιήσατο καὶ κάμε χερσίν,</TextUnit>
    <TextUnit id="4799" loc="8.387">ἣ δὲ χιτῶν' ἐνδῦσα Διὸς νεφεληγερέταο</TextUnit>
    <TextUnit id="4800" loc="8.388">τεύχεσιν ἐς πόλεμον θωρήσσετο δακρυόεντα.</TextUnit>
    <TextUnit id="4801" loc="8.389">ἐς δ' ὄχεα φλόγεα ποσὶ βήσετο, λάζετο δ' ἔγχος</TextUnit>
    <TextUnit id="4802" loc="8.390">βριθὺ μέγα στιβαρόν, τῷ δάμνησι στίχας ἀνδρῶν</TextUnit>
    <TextUnit id="4803" loc="8.391">ἡρώων, τοῖσίν τε κοτέσσεται ὀβριμοπάτρη.</TextUnit>
    <TextUnit id="4804" loc="8.392">̔́Ηρη δὲ μάστιγι θοῶς ἐπεμαίετ' ἄρ' ἵππους:</TextUnit>
    <TextUnit id="4805" loc="8.393">αὐτόμαται δὲ πύλαι μύκον οὐρανοῦ ἃς ἔχον ̔͂Ωραι,</TextUnit>
    <TextUnit id="4806" loc="8.394">τῇς ἐπιτέτραπται μέγας οὐρανὸς Οὔλυμπός τε</TextUnit>
    <TextUnit id="4807" loc="8.395">ἠμὲν ἀνακλῖναι πυκινὸν νέφος ἠδ' ἐπιθεῖναι.</TextUnit>
    <TextUnit id="4808" loc="8.396">τῇ ῥα δι' αὐτάων κεντρηνεκέας ἔχον ἵππους.</TextUnit>
    <TextUnit id="4809" loc="8.397">Ζεὺς δὲ πατὴρ ̓́Ιδηθεν ἐπεὶ ἴδε χώσατ' ἄρ' αἰνῶς,</TextUnit>
    <TextUnit id="4810" loc="8.398">̓͂Ιριν δ' ὄτρυνε χρυσόπτερον ἀγγελέουσαν:</TextUnit>
    <TextUnit id="4811" loc="8.399">βάσκ' ἴθι ̓͂Ιρι ταχεῖα, πάλιν τρέπε μηδ' ἔα ἄντην</TextUnit>
    <TextUnit id="4812" loc="8.400">ἔρχεσθ': οὐ γὰρ καλὰ συνοισόμεθα πτόλεμον δέ.</TextUnit>
    <TextUnit id="4813" loc="8.401">ὧδε γὰρ ἐξερέω, τὸ δὲ καὶ τετελεσμένον ἔσται:</TextUnit>
    <TextUnit id="4814" loc="8.402">γυιώσω μέν σφωϊν ὑφ' ἅρμασιν ὠκέας ἵππους,</TextUnit>
    <TextUnit id="4815" loc="8.403">αὐτὰς δ' ἐκ δίφρου βαλέω κατά θ' ἅρματα ἄξω:</TextUnit>
    <TextUnit id="4816" loc="8.404">οὐδέ κεν ἐς δεκάτους περιτελλομένους ἐνιαυτοὺς</TextUnit>
    <TextUnit id="4817" loc="8.405">ἕλκε' ἀπαλθήσεσθον, ἅ κεν μάρπτῃσι κεραυνός:</TextUnit>
    <TextUnit id="4818" loc="8.406">ὄφρα ἰδῇ γλαυκῶπις ὅτ' ἂν ᾧ πατρὶ μάχηται.</TextUnit>
    <TextUnit id="4819" loc="8.407">̔́Ηρῃ δ' οὔ τι τόσον νεμεσίζομαι οὐδὲ χολοῦμαι:</TextUnit>
    <TextUnit id="4820" loc="8.408">αἰεὶ γάρ μοι ἔωθεν ἐνικλᾶν ὅττί κεν εἴπω.</TextUnit>
    <TextUnit id="4821" loc="8.409">ὣς ἔφατ', ὦρτο δὲ ̓͂Ιρις ἀελλόπος ἀγγελέουσα,</TextUnit>
    <TextUnit id="4822" loc="8.410">βῆ δ' ἐξ ̓Ιδαίων ὀρέων ἐς μακρὸν ̓́Ολυμπον.</TextUnit>
    <TextUnit id="4823" loc="8.411">πρώτῃσιν δὲ πύλῃσι πολυπτύχου Οὐλύμποιο</TextUnit>
    <TextUnit id="4824" loc="8.412">ἀντομένη κατέρυκε, Διὸς δέ σφ' ἔννεπε μῦθον:</TextUnit>
    <TextUnit id="4825" loc="8.413">πῇ μέματον; τί σφῶϊν ἐνὶ φρεσὶ μαίνεται ἦτορ;</TextUnit>
    <TextUnit id="4826" loc="8.414">οὐκ ἐάᾳ Κρονίδης ἐπαμυνέμεν ̓Αργείοισιν.</TextUnit>
    <TextUnit id="4827" loc="8.415">ὧδε γὰρ ἠπείλησε Κρόνου πάϊς, ᾗ τελέει περ,</TextUnit>
    <TextUnit id="4828" loc="8.416">γυιώσειν μὲν σφῶϊν ὑφ' ἅρμασιν ὠκέας ἵππους,</TextUnit>
    <TextUnit id="4829" loc="8.417">αὐτὰς δ' ἐκ δίφρου βαλέειν κατά θ' ἅρματα ἄξειν:</TextUnit>
    <TextUnit id="4830" loc="8.418">οὐδέ κεν ἐς δεκάτους περιτελλομένους ἐνιαυτοὺς</TextUnit>
    <TextUnit id="4831" loc="8.419">ἕλκε' ἀπαλθήσεσθον, ἅ κεν μάρπτῃσι κεραυνός:</TextUnit>
    <TextUnit id="4832" loc="8.420">ὄφρα ἰδῇς γλαυκῶπι ὅτ' ἂν σῷ πατρὶ μάχηαι.</TextUnit>
    <TextUnit id="4833" loc="8.421">̔́Ηρῃ δ' οὔ τι τόσον νεμεσίζεται οὐδὲ χολοῦται:</TextUnit>
    <TextUnit id="4834" loc="8.422">αἰεὶ γάρ οἱ ἔωθεν ἐνικλᾶν ὅττι κεν εἴπῃ:</TextUnit>
    <TextUnit id="4835" loc="8.423">ἀλλὰ σύ γ' αἰνοτάτη κύον ἀδεὲς εἰ ἐτεόν γε</TextUnit>
    <TextUnit id="4836" loc="8.424">τολμήσεις Διὸς ἄντα πελώριον ἔγχος ἀεῖραι.</TextUnit>
    <TextUnit id="4837" loc="8.425">ἣ μὲν ἄρ' ὣς εἰποῦς' ἀπέβη πόδας ὠκέα ̓͂Ιρις,</TextUnit>
    <TextUnit id="4838" loc="8.426">αὐτὰρ ̓Αθηναίην ̔́Ηρη πρὸς μῦθον ἔειπεν:</TextUnit>
    <TextUnit id="4839" loc="8.427">ὢ πόποι αἰγιόχοιο Διὸς τέκος, οὐκέτ' ἔγωγε</TextUnit>
    <TextUnit id="4840" loc="8.428">νῶϊ ἐῶ Διὸς ἄντα βροτῶν ἕνεκα πτολεμίζειν:</TextUnit>
    <TextUnit id="4841" loc="8.429">τῶν ἄλλος μὲν ἀποφθίσθω, ἄλλος δὲ βιώτω,</TextUnit>
    <TextUnit id="4842" loc="8.430">ὅς κε τύχῃ: κεῖνος δὲ τὰ ἃ φρονέων ἐνὶ θυμῷ</TextUnit>
    <TextUnit id="4843" loc="8.431">Τρωσί τε καὶ Δαναοῖσι δικαζέτω, ὡς ἐπιεικές.</TextUnit>
    <TextUnit id="4844" loc="8.432">ὣς ἄρα φωνήσασα πάλιν τρέπε μώνυχας ἵππους:</TextUnit>
    <TextUnit id="4845" loc="8.433">τῇσιν δ' ̔͂Ωραι μὲν λῦσαν καλλίτριχας ἵππους,</TextUnit>
    <TextUnit id="4846" loc="8.434">καὶ τοὺς μὲν κατέδησαν ἐπ' ἀμβροσίῃσι κάπῃσιν,</TextUnit>
    <TextUnit id="4847" loc="8.435">ἅρματα δ' ἔκλιναν πρὸς ἐνώπια παμφανόωντα:</TextUnit>
    <TextUnit id="4848" loc="8.436">αὐταὶ δὲ χρυσέοισιν ἐπὶ κλισμοῖσι κάθιζον</TextUnit>
    <TextUnit id="4849" loc="8.437">μίγδ' ἄλλοισι θεοῖσι, φίλον τετιημέναι ἦτορ.</TextUnit>
    <TextUnit id="4850" loc="8.438">Ζεὺς δὲ πατὴρ ̓́Ιδηθεν ἐύ̈τροχον ἅρμα καὶ ἵππους</TextUnit>
    <TextUnit id="4851" loc="8.439">Οὔλυμπον δὲ δίωκε, θεῶν δ' ἐξίκετο θώκους.</TextUnit>
    <TextUnit id="4852" loc="8.440">τῷ δὲ καὶ ἵππους μὲν λῦσε κλυτὸς ἐννοσίγαιος,</TextUnit>
    <TextUnit id="4853" loc="8.441">ἅρματα δ' ἂμ βωμοῖσι τίθει κατὰ λῖτα πετάσσας:</TextUnit>
    <TextUnit id="4854" loc="8.442">αὐτὸς δὲ χρύσειον ἐπὶ θρόνον εὐρύοπα Ζεὺς</TextUnit>
    <TextUnit id="4855" loc="8.443">ἕζετο, τῷ δ' ὑπὸ ποσσὶ μέγας πελεμίζετ' ̓́Ολυμπος.</TextUnit>
    <TextUnit id="4856" loc="8.444">αἳ δ' οἶαι Διὸς ἀμφὶς ̓Αθηναίη τε καὶ ̔́Ηρη</TextUnit>
    <TextUnit id="4857" loc="8.445">ἥσθην, οὐδέ τί μιν προσεφώνεον οὐδ' ἐρέοντο:</TextUnit>
    <TextUnit id="4858" loc="8.446">αὐτὰρ ὃ ἔγνω ᾗσιν ἐνὶ φρεσὶ φώνησέν τε:</TextUnit>
    <TextUnit id="4859" loc="8.447">τίφθ' οὕτω τετίησθον ̓Αθηναίη τε καὶ ̔́Ηρη;</TextUnit>
    <TextUnit id="4860" loc="8.448">οὐ μέν θην κάμετόν γε μάχῃ ἔνι κυδιανείρῃ</TextUnit>
    <TextUnit id="4861" loc="8.449">ὀλλῦσαι Τρῶας, τοῖσιν κότον αἰνὸν ἔθεσθε.</TextUnit>
    <TextUnit id="4862" loc="8.450">πάντως, οἷον ἐμόν γε μένος καὶ χεῖρες ἄαπτοι,</TextUnit>
    <TextUnit id="4863" loc="8.451">οὐκ ἄν με τρέψειαν ὅσοι θεοί εἰς' ἐν ̓Ολύμπῳ.</TextUnit>
    <TextUnit id="4864" loc="8.452">σφῶϊν δὲ πρίν περ τρόμος ἔλλαβε φαίδιμα γυῖα</TextUnit>
    <TextUnit id="4865" loc="8.453">πρὶν πόλεμόν τε ἰδεῖν πολέμοιό τε μέρμερα ἔργα.</TextUnit>
    <TextUnit id="4866" loc="8.454">ὧδε γὰρ ἐξερέω, τὸ δέ κεν τετελεσμένον ἦεν:</TextUnit>
    <TextUnit id="4867" loc="8.455">οὐκ ἂν ἐφ' ὑμετέρων ὀχέων πληγέντε κεραυνῷ</TextUnit>
    <TextUnit id="4868" loc="8.456">ἂψ ἐς ̓́Ολυμπον ἵκεσθον, ἵν' ἀθανάτων ἕδος ἐστίν.</TextUnit>
    <TextUnit id="4869" loc="8.457">ὣς ἔφαθ', αἳ δ' ἐπέμυξαν ̓Αθηναίη τε καὶ ̔́Ηρη:</TextUnit>
    <TextUnit id="4870" loc="8.458">πλησίαι αἵ γ' ἥσθην, κακὰ δὲ Τρώεσσι μεδέσθην.</TextUnit>
    <TextUnit id="4871" loc="8.459">ἤτοι ̓Αθηναίη ἀκέων ἦν οὐδέ τι εἶπε</TextUnit>
    <TextUnit id="4872" loc="8.460">σκυζομένη Διὶ πατρί, χόλος δέ μιν ἄγριος ᾕρει:</TextUnit>
    <TextUnit id="4873" loc="8.461">̔́Ηρῃ δ' οὐκ ἔχαδε στῆθος χόλον, ἀλλὰ προσηύδα:</TextUnit>
    <TextUnit id="4874" loc="8.462">αἰνότατε Κρονίδη ποῖον τὸν μῦθον ἔειπες.</TextUnit>
    <TextUnit id="4875" loc="8.463">εὖ νυ καὶ ἡμεῖς ἴδμεν ὅ τοι σθένος οὐκ ἀλαπαδνόν:</TextUnit>
    <TextUnit id="4876" loc="8.464">ἀλλ' ἔμπης Δαναῶν ὀλοφυρόμεθ' αἰχμητάων,</TextUnit>
    <TextUnit id="4877" loc="8.465">οἵ κεν δὴ κακὸν οἶτον ἀναπλήσαντες ὄλωνται.</TextUnit>
    <TextUnit id="4878" loc="8.466">ἀλλ' ἤτοι πολέμου μὲν ἀφεξόμεθ', εἰ σὺ κελεύεις:</TextUnit>
    <TextUnit id="4879" loc="8.467">βουλὴν δ' ̓Αργείοις ὑποθησόμεθ' ἥ τις ὀνήσει,</TextUnit>
    <TextUnit id="4880" loc="8.468">ὡς μὴ πάντες ὄλωνται ὀδυσσαμένοιο τεοῖο.</TextUnit>
    <TextUnit id="4881" loc="8.469">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="4882" loc="8.470">ἠοῦς δὴ καὶ μᾶλλον ὑπερμενέα Κρονίωνα</TextUnit>
    <TextUnit id="4883" loc="8.471">ὄψεαι, αἴ κ' ἐθέλῃσθα, βοῶπις πότνια ̔́Ηρη</TextUnit>
    <TextUnit id="4884" loc="8.472">ὀλλύντ' ̓Αργείων πουλὺν στρατὸν αἰχμητάων:</TextUnit>
    <TextUnit id="4885" loc="8.473">οὐ γὰρ πρὶν πολέμου ἀποπαύσεται ὄβριμος ̔́Εκτωρ</TextUnit>
    <TextUnit id="4886" loc="8.474">πρὶν ὄρθαι παρὰ ναῦφι ποδώκεα Πηλεί̈ωνα,</TextUnit>
    <TextUnit id="4887" loc="8.475">ἤματι τῷ ὅτ' ἂν οἳ μὲν ἐπὶ πρύμνῃσι μάχωνται</TextUnit>
    <TextUnit id="4888" loc="8.476">στείνει ἐν αἰνοτάτῳ περὶ Πατρόκλοιο θανόντος:</TextUnit>
    <TextUnit id="4889" loc="8.477">ὣς γὰρ θέσφατόν ἐστι: σέθεν δ' ἐγὼ οὐκ ἀλεγίζω</TextUnit>
    <TextUnit id="4890" loc="8.478">χωομένης, οὐδ' εἴ κε τὰ νείατα πείραθ' ἵκηαι</TextUnit>
    <TextUnit id="4891" loc="8.479">γαίης καὶ πόντοιο, ἵν' ̓Ιάπετός τε Κρόνος τε</TextUnit>
    <TextUnit id="4892" loc="8.480">ἥμενοι οὔτ' αὐγῇς ̔Υπερίονος ̓Ηελίοιο</TextUnit>
    <TextUnit id="4893" loc="8.481">τέρποντ' οὔτ' ἀνέμοισι, βαθὺς δέ τε Τάρταρος ἀμφίς:</TextUnit>
    <TextUnit id="4894" loc="8.482">οὐδ' ἢν ἔνθ' ἀφίκηαι ἀλωμένη, οὔ σευ ἔγωγε</TextUnit>
    <TextUnit id="4895" loc="8.483">σκυζομένης ἀλέγω, ἐπεὶ οὐ σέο κύντερον ἄλλο.</TextUnit>
    <TextUnit id="4896" loc="8.484">ὣς φάτο, τὸν δ' οὔ τι προσέφη λευκώλενος ̔́Ηρη.</TextUnit>
    <TextUnit id="4897" loc="8.485">ἐν δ' ἔπες' ̓Ωκεανῷ λαμπρὸν φάος ἠελίοιο</TextUnit>
    <TextUnit id="4898" loc="8.486">ἕλκον νύκτα μέλαιναν ἐπὶ ζείδωρον ἄρουραν.</TextUnit>
    <TextUnit id="4899" loc="8.487">Τρωσὶν μέν ῥ' ἀέκουσιν ἔδυ φάος, αὐτὰρ ̓Αχαιοῖς</TextUnit>
    <TextUnit id="4900" loc="8.488">ἀσπασίη τρίλλιστος ἐπήλυθε νὺξ ἐρεβεννή.</TextUnit>
    <TextUnit id="4901" loc="8.489">Τρώων αὖτ' ἀγορὴν ποιήσατο φαίδιμος ̔́Εκτωρ</TextUnit>
    <TextUnit id="4902" loc="8.490">νόσφι νεῶν ἀγαγὼν ποταμῷ ἔπι δινήεντι,</TextUnit>
    <TextUnit id="4903" loc="8.491">ἐν καθαρῷ ὅθι δὴ νεκύων διεφαίνετο χῶρος.</TextUnit>
    <TextUnit id="4904" loc="8.492">ἐξ ἵππων δ' ἀποβάντες ἐπὶ χθόνα μῦθον ἄκουον</TextUnit>
    <TextUnit id="4905" loc="8.493">τόν ῥ' ̔́Εκτωρ ἀγόρευε Διὶ̈ φίλος: ἐν δ' ἄρα χειρὶ</TextUnit>
    <TextUnit id="4906" loc="8.494">ἔγχος ἔχ' ἑνδεκάπηχυ: πάροιθε δὲ λάμπετο δουρὸς</TextUnit>
    <TextUnit id="4907" loc="8.495">αἰχμὴ χαλκείη, περὶ δὲ χρύσεος θέε πόρκης,</TextUnit>
    <TextUnit id="4908" loc="8.496">τῷ ὅ γ' ἐρεισάμενος ἔπεα Τρώεσσι μετηύδα:</TextUnit>
    <TextUnit id="4909" loc="8.497">κέκλυτέ μευ Τρῶες καὶ Δάρδανοι ἠδ' ἐπίκουροι:</TextUnit>
    <TextUnit id="4910" loc="8.498">νῦν ἐφάμην νῆάς τ' ὀλέσας καὶ πάντας ̓Αχαιοὺς</TextUnit>
    <TextUnit id="4911" loc="8.499">ἂψ ἀπονοστήσειν προτὶ ̓́Ιλιον ἠνεμόεσσαν:</TextUnit>
    <TextUnit id="4912" loc="8.500">ἀλλὰ πρὶν κνέφας ἦλθε, τὸ νῦν ἐσάωσε μάλιστα</TextUnit>
    <TextUnit id="4913" loc="8.501">̓Αργείους καὶ νῆας ἐπὶ ῥηγμῖνι θαλάσσης.</TextUnit>
    <TextUnit id="4914" loc="8.502">ἀλλ' ἤτοι νῦν μὲν πειθώμεθα νυκτὶ μελαίνῃ</TextUnit>
    <TextUnit id="4915" loc="8.503">δόρπά τ' ἐφοπλισόμεσθα: ἀτὰρ καλλίτριχας ἵππους</TextUnit>
    <TextUnit id="4916" loc="8.504">λύσαθ' ὑπὲξ ὀχέων, παρὰ δέ σφισι βάλλετ' ἐδωδήν:</TextUnit>
    <TextUnit id="4917" loc="8.505">ἐκ πόλιος δ' ἄξεσθε βόας καὶ ἴφια μῆλα</TextUnit>
    <TextUnit id="4918" loc="8.506">καρπαλίμως, οἶνον δὲ μελίφρονα οἰνίζεσθε</TextUnit>
    <TextUnit id="4919" loc="8.507">σῖτόν τ' ἐκ μεγάρων, ἐπὶ δὲ ξύλα πολλὰ λέγεσθε,</TextUnit>
    <TextUnit id="4920" loc="8.508">ὥς κεν παννύχιοι μέσφ' ἠοῦς ἠριγενείης</TextUnit>
    <TextUnit id="4921" loc="8.509">καίωμεν πυρὰ πολλά, σέλας δ' εἰς οὐρανὸν ἵκῃ,</TextUnit>
    <TextUnit id="4922" loc="8.510">μή πως καὶ διὰ νύκτα κάρη κομόωντες ̓Αχαιοὶ</TextUnit>
    <TextUnit id="4923" loc="8.511">φεύγειν ὁρμήσωνται ἐπ' εὐρέα νῶτα θαλάσσης.</TextUnit>
    <TextUnit id="4924" loc="8.512">μὴ μὰν ἀσπουδί γε νεῶν ἐπιβαῖεν ἕκηλοι,</TextUnit>
    <TextUnit id="4925" loc="8.513">ἀλλ' ὥς τις τούτων γε βέλος καὶ οἴκοθι πέσσῃ</TextUnit>
    <TextUnit id="4926" loc="8.514">βλήμενος ἢ ἰῷ ἢ ἔγχεϊ ὀξυόεντι</TextUnit>
    <TextUnit id="4927" loc="8.515">νηὸς ἐπιθρῴσκων, ἵνα τις στυγέῃσι καὶ ἄλλος</TextUnit>
    <TextUnit id="4928" loc="8.516">Τρωσὶν ἐφ' ἱπποδάμοισι φέρειν πολύδακρυν ̓́Αρηα.</TextUnit>
    <TextUnit id="4929" loc="8.517">κήρυκες δ' ἀνὰ ἄστυ Διὶ̈ φίλοι ἀγγελλόντων</TextUnit>
    <TextUnit id="4930" loc="8.518">παῖδας πρωθήβας πολιοκροτάφους τε γέροντας</TextUnit>
    <TextUnit id="4931" loc="8.519">λέξασθαι περὶ ἄστυ θεοδμήτων ἐπὶ πύργων:</TextUnit>
    <TextUnit id="4932" loc="8.520">θηλύτεραι δὲ γυναῖκες ἐνὶ μεγάροισιν ἑκάστη</TextUnit>
    <TextUnit id="4933" loc="8.521">πῦρ μέγα καιόντων: φυλακὴ δέ τις ἔμπεδος ἔστω</TextUnit>
    <TextUnit id="4934" loc="8.522">μὴ λόχος εἰσέλθῃσι πόλιν λαῶν ἀπεόντων.</TextUnit>
    <TextUnit id="4935" loc="8.523">ὧδ' ἔστω Τρῶες μεγαλήτορες ὡς ἀγορεύω:</TextUnit>
    <TextUnit id="4936" loc="8.524">μῦθος δ' ὃς μὲν νῦν ὑγιὴς εἰρημένος ἔστω,</TextUnit>
    <TextUnit id="4937" loc="8.525">τὸν δ' ἠοῦς Τρώεσσι μεθ' ἱπποδάμοις ἀγορεύσω.</TextUnit>
    <TextUnit id="4938" loc="8.526">ἔλπομαι εὐχόμενος Διί τ' ἄλλοισίν τε θεοῖσιν</TextUnit>
    <TextUnit id="4939" loc="8.527">ἐξελάαν ἐνθένδε κύνας κηρεσσιφορήτους,</TextUnit>
    <TextUnit id="4940" loc="8.528">οὓς κῆρες φορέουσι μελαινάων ἐπὶ νηῶν.</TextUnit>
    <TextUnit id="4941" loc="8.529">ἀλλ' ἤτοι ἐπὶ νυκτὶ φυλάξομεν ἡμέας αὐτούς,</TextUnit>
    <TextUnit id="4942" loc="8.530">πρῶϊ δ' ὑπηοῖοι σὺν τεύχεσι θωρηχθέντες</TextUnit>
    <TextUnit id="4943" loc="8.531">νηυσὶν ἔπι γλαφυρῇσιν ἐγείρομεν ὀξὺν ̓́Αρηα.</TextUnit>
    <TextUnit id="4944" loc="8.532">εἴσομαι εἴ κέ μ' ὁ Τυδεί̈δης κρατερὸς Διομήδης</TextUnit>
    <TextUnit id="4945" loc="8.533">πὰρ νηῶν πρὸς τεῖχος ἀπώσεται, ἤ κεν ἐγὼ τὸν</TextUnit>
    <TextUnit id="4946" loc="8.534">χαλκῷ δῃώσας ἔναρα βροτόεντα φέρωμαι.</TextUnit>
    <TextUnit id="4947" loc="8.535">αὔριον ἣν ἀρετὴν διαείσεται, εἴ κ' ἐμὸν ἔγχος</TextUnit>
    <TextUnit id="4948" loc="8.536">μείνῃ ἐπερχόμενον: ἀλλ' ἐν πρώτοισιν ὀί̈ω</TextUnit>
    <TextUnit id="4949" loc="8.537">κείσεται οὐτηθείς, πολέες δ' ἀμφ' αὐτὸν ἑταῖροι</TextUnit>
    <TextUnit id="4950" loc="8.538">ἠελίου ἀνιόντος ἐς αὔριον: εἰ γὰρ ἐγὼν ὣς</TextUnit>
    <TextUnit id="4951" loc="8.539">εἴην ἀθάνατος καὶ ἀγήρως ἤματα πάντα,</TextUnit>
    <TextUnit id="4952" loc="8.540">τιοίμην δ' ὡς τίετ' ̓Αθηναίη καὶ ̓Απόλλων,</TextUnit>
    <TextUnit id="4953" loc="8.541">ὡς νῦν ἡμέρη ἥδε κακὸν φέρει ̓Αργείοισιν.</TextUnit>
    <TextUnit id="4954" loc="8.542">ὣς ̔́Εκτωρ ἀγόρευ', ἐπὶ δὲ Τρῶες κελάδησαν.</TextUnit>
    <TextUnit id="4955" loc="8.543">οἳ δ' ἵππους μὲν λῦσαν ὑπὸ ζυγοῦ ἱδρώοντας,</TextUnit>
    <TextUnit id="4956" loc="8.544">δῆσαν δ' ἱμάντεσσι παρ' ἅρμασιν οἷσιν ἕκαστος:</TextUnit>
    <TextUnit id="4957" loc="8.545">ἐκ πόλιος δ' ἄξοντο βόας καὶ ἴφια μῆλα</TextUnit>
    <TextUnit id="4958" loc="8.546">καρπαλίμως, οἶνον δὲ μελίφρονα οἰνίζοντο,</TextUnit>
    <TextUnit id="4959" loc="8.547">σῖτόν τ' ἐκ μεγάρων, ἐπὶ δὲ ξύλα πολλὰ λέγοντο.</TextUnit>
    <TextUnit id="4960" loc="8.549">κνίσην δ' ἐκ πεδίου ἄνεμοι φέρον οὐρανὸν εἴσω.</TextUnit>
    <TextUnit id="4961" loc="8.553">οἳ δὲ μέγα φρονέοντες ἐπὶ πτολέμοιο γεφύρας</TextUnit>
    <TextUnit id="4962" loc="8.554">εἴατο παννύχιοι, πυρὰ δέ σφισι καίετο πολλά.</TextUnit>
    <TextUnit id="4963" loc="8.555">ὡς δ' ὅτ' ἐν οὐρανῷ ἄστρα φαεινὴν ἀμφὶ σελήνην</TextUnit>
    <TextUnit id="4964" loc="8.556">φαίνετ' ἀριπρεπέα, ὅτε τ' ἔπλετο νήνεμος αἰθήρ:</TextUnit>
    <TextUnit id="4965" loc="8.557">ἔκ τ' ἔφανεν πᾶσαι σκοπιαὶ καὶ πρώονες ἄκροι</TextUnit>
    <TextUnit id="4966" loc="8.558">καὶ νάπαι: οὐρανόθεν δ' ἄρ' ὑπερράγη ἄσπετος αἰθήρ,</TextUnit>
    <TextUnit id="4967" loc="8.559">πάντα δὲ εἴδεται ἄστρα, γέγηθε δέ τε φρένα ποιμήν:</TextUnit>
    <TextUnit id="4968" loc="8.560">τόσσα μεσηγὺ νεῶν ἠδὲ Ξάνθοιο ῥοάων</TextUnit>
    <TextUnit id="4969" loc="8.561">Τρώων καιόντων πυρὰ φαίνετο ̓Ιλιόθι πρό.</TextUnit>
    <TextUnit id="4970" loc="8.562">χίλι' ἄρ' ἐν πεδίῳ πυρὰ καίετο, πὰρ δὲ ἑκάστῳ</TextUnit>
    <TextUnit id="4971" loc="8.563">εἴατο πεντήκοντα σέλᾳ πυρὸς αἰθομένοιο.</TextUnit>
    <TextUnit id="4972" loc="8.564">ἵπποι δὲ κρῖ λευκὸν ἐρεπτόμενοι καὶ ὀλύρας</TextUnit>
    <TextUnit id="4973" loc="8.565">ἑσταότες παρ' ὄχεσφιν ἐύ̈θρονον ̓Ηῶ μίμνον.</TextUnit>
    <TextUnit id="4974" loc="9.1">ὣς οἱ μὲν Τρῶες φυλακὰς ἔχον: αὐτὰρ ̓Αχαιοὺς</TextUnit>
    <TextUnit id="4975" loc="9.2">θεσπεσίη ἔχε φύζα φόβου κρυόεντος ἑταίρη,</TextUnit>
    <TextUnit id="4976" loc="9.3">πένθεϊ δ' ἀτλήτῳ βεβολήατο πάντες ἄριστοι.</TextUnit>
    <TextUnit id="4977" loc="9.4">ὡς δ' ἄνεμοι δύο πόντον ὀρίνετον ἰχθυόεντα</TextUnit>
    <TextUnit id="4978" loc="9.5">Βορέης καὶ Ζέφυρος, τώ τε Θρῄκηθεν ἄητον</TextUnit>
    <TextUnit id="4979" loc="9.6">ἐλθόντ' ἐξαπίνης: ἄμυδις δέ τε κῦμα κελαινὸν</TextUnit>
    <TextUnit id="4980" loc="9.7">κορθύεται, πολλὸν δὲ παρὲξ ἅλα φῦκος ἔχευεν:</TextUnit>
    <TextUnit id="4981" loc="9.8">ὣς ἐδαί̈ζετο θυμὸς ἐνὶ στήθεσσιν ̓Αχαιῶν.</TextUnit>
    <TextUnit id="4982" loc="9.9">̓Ατρεί̈δης δ' ἄχεϊ μεγάλῳ βεβολημένος ἦτορ</TextUnit>
    <TextUnit id="4983" loc="9.10">φοίτα κηρύκεσσι λιγυφθόγγοισι κελεύων</TextUnit>
    <TextUnit id="4984" loc="9.11">κλήδην εἰς ἀγορὴν κικλήσκειν ἄνδρα ἕκαστον,</TextUnit>
    <TextUnit id="4985" loc="9.12">μὴ δὲ βοᾶν: αὐτὸς δὲ μετὰ πρώτοισι πονεῖτο.</TextUnit>
    <TextUnit id="4986" loc="9.13">ἷζον δ' εἰν ἀγορῇ τετιηότες: ἂν δ' ̓Αγαμέμνων</TextUnit>
    <TextUnit id="4987" loc="9.14">ἵστατο δάκρυ χέων ὥς τε κρήνη μελάνυδρος</TextUnit>
    <TextUnit id="4988" loc="9.15">ἥ τε κατ' αἰγίλιπος πέτρης δνοφερὸν χέει ὕδωρ:</TextUnit>
    <TextUnit id="4989" loc="9.16">ὣς ὃ βαρὺ στενάχων ἔπε' ̓Αργείοισι μετηύδα:</TextUnit>
    <TextUnit id="4990" loc="9.17">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="4991" loc="9.18">Ζεύς με μέγα Κρονίδης ἄτῃ ἐνέδησε βαρείῃ</TextUnit>
    <TextUnit id="4992" loc="9.19">σχέτλιος, ὃς τότε μέν μοι ὑπέσχετο καὶ κατένευσεν</TextUnit>
    <TextUnit id="4993" loc="9.20">̓́Ιλιον ἐκπέρσαντ' εὐτείχεον ἀπονέεσθαι,</TextUnit>
    <TextUnit id="4994" loc="9.21">νῦν δὲ κακὴν ἀπάτην βουλεύσατο, καί με κελεύει</TextUnit>
    <TextUnit id="4995" loc="9.22">δυσκλέα ̓́Αργος ἱκέσθαι, ἐπεὶ πολὺν ὤλεσα λαόν.</TextUnit>
    <TextUnit id="4996" loc="9.23">οὕτω που Διὶ μέλλει ὑπερμενέϊ φίλον εἶναι,</TextUnit>
    <TextUnit id="4997" loc="9.24">ὃς δὴ πολλάων πολίων κατέλυσε κάρηνα</TextUnit>
    <TextUnit id="4998" loc="9.25">ἠδ' ἔτι καὶ λύσει: τοῦ γὰρ κράτος ἐστὶ μέγιστον.</TextUnit>
    <TextUnit id="4999" loc="9.26">ἀλλ' ἄγεθ' ὡς ἂν ἐγὼ εἴπω πειθώμεθα πάντες:</TextUnit>
    <TextUnit id="5000" loc="9.27">φεύγωμεν σὺν νηυσὶ φίλην ἐς πατρίδα γαῖαν:</TextUnit>
    <TextUnit id="5001" loc="9.28">οὐ γὰρ ἔτι Τροίην αἱρήσομεν εὐρυάγυιαν.</TextUnit>
    <TextUnit id="5002" loc="9.29">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ.</TextUnit>
    <TextUnit id="5003" loc="9.30">δὴν δ' ἄνεῳ ἦσαν τετιηότες υἷες ̓Αχαιῶν:</TextUnit>
    <TextUnit id="5004" loc="9.31">ὀψὲ δὲ δὴ μετέειπε βοὴν ἀγαθὸς Διομήδης:</TextUnit>
    <TextUnit id="5005" loc="9.32">̓Ατρεί̈δη σοὶ πρῶτα μαχήσομαι ἀφραδέοντι,</TextUnit>
    <TextUnit id="5006" loc="9.33">ἣ θέμις ἐστὶν ἄναξ ἀγορῇ: σὺ δὲ μή τι χολωθῇς.</TextUnit>
    <TextUnit id="5007" loc="9.34">ἀλκὴν μέν μοι πρῶτον ὀνείδισας ἐν Δαναοῖσι</TextUnit>
    <TextUnit id="5008" loc="9.35">φὰς ἔμεν ἀπτόλεμον καὶ ἀνάλκιδα: ταῦτα δὲ πάντα</TextUnit>
    <TextUnit id="5009" loc="9.36">ἴσας' ̓Αργείων ἠμὲν νέοι ἠδὲ γέροντες.</TextUnit>
    <TextUnit id="5010" loc="9.37">σοὶ δὲ διάνδιχα δῶκε Κρόνου πάϊς ἀγκυλομήτεω:</TextUnit>
    <TextUnit id="5011" loc="9.38">σκήπτρῳ μέν τοι δῶκε τετιμῆσθαι περὶ πάντων,</TextUnit>
    <TextUnit id="5012" loc="9.39">ἀλκὴν δ' οὔ τοι δῶκεν, ὅ τε κράτος ἐστὶ μέγιστον.</TextUnit>
    <TextUnit id="5013" loc="9.40">δαιμόνι' οὕτω που μάλα ἔλπεαι υἷας ̓Αχαιῶν</TextUnit>
    <TextUnit id="5014" loc="9.41">ἀπτολέμους τ' ἔμεναι καὶ ἀνάλκιδας ὡς ἀγορεύεις;</TextUnit>
    <TextUnit id="5015" loc="9.42">εἰ δέ τοι αὐτῷ θυμὸς ἐπέσσυται ὥς τε νέεσθαι</TextUnit>
    <TextUnit id="5016" loc="9.43">ἔρχεο: πάρ τοι ὁδός, νῆες δέ τοι ἄγχι θαλάσσης</TextUnit>
    <TextUnit id="5017" loc="9.44">ἑστᾶς', αἵ τοι ἕποντο Μυκήνηθεν μάλα πολλαί.</TextUnit>
    <TextUnit id="5018" loc="9.45">ἀλλ' ἄλλοι μενέουσι κάρη κομόωντες ̓Αχαιοὶ</TextUnit>
    <TextUnit id="5019" loc="9.46">εἰς ὅ κέ περ Τροίην διαπέρσομεν. εἰ δὲ καὶ αὐτοὶ</TextUnit>
    <TextUnit id="5020" loc="9.47">φευγόντων σὺν νηυσὶ φίλην ἐς πατρίδα γαῖαν:</TextUnit>
    <TextUnit id="5021" loc="9.48">νῶϊ δ' ἐγὼ Σθένελός τε μαχησόμεθ' εἰς ὅ κε τέκμωρ</TextUnit>
    <TextUnit id="5022" loc="9.49">̓Ιλίου εὕρωμεν: σὺν γὰρ θεῷ εἰλήλουθμεν.</TextUnit>
    <TextUnit id="5023" loc="9.50">ὣς ἔφαθ', οἳ δ' ἄρα πάντες ἐπίαχον υἷες ̓Αχαιῶν</TextUnit>
    <TextUnit id="5024" loc="9.51">μῦθον ἀγασσάμενοι Διομήδεος ἱπποδάμοιο.</TextUnit>
    <TextUnit id="5025" loc="9.52">τοῖσι δ' ἀνιστάμενος μετεφώνεεν ἱππότα Νέστωρ:</TextUnit>
    <TextUnit id="5026" loc="9.53">Τυδεί̈δη περὶ μὲν πολέμῳ ἔνι καρτερός ἐσσι,</TextUnit>
    <TextUnit id="5027" loc="9.54">καὶ βουλῇ μετὰ πάντας ὁμήλικας ἔπλευ ἄριστος.</TextUnit>
    <TextUnit id="5028" loc="9.55">οὔ τίς τοι τὸν μῦθον ὀνόσσεται ὅσσοι ̓Αχαιοί,</TextUnit>
    <TextUnit id="5029" loc="9.56">οὐδὲ πάλιν ἐρέει: ἀτὰρ οὐ τέλος ἵκεο μύθων.</TextUnit>
    <TextUnit id="5030" loc="9.57">ἦ μὲν καὶ νέος ἐσσί, ἐμὸς δέ κε καὶ πάϊς εἴης</TextUnit>
    <TextUnit id="5031" loc="9.58">ὁπλότατος γενεῆφιν: ἀτὰρ πεπνυμένα βάζεις</TextUnit>
    <TextUnit id="5032" loc="9.59">̓Αργείων βασιλῆας, ἐπεὶ κατὰ μοῖραν ἔειπες.</TextUnit>
    <TextUnit id="5033" loc="9.60">ἀλλ' ἄγ' ἐγών, ὃς σεῖο γεραίτερος εὔχομαι εἶναι,</TextUnit>
    <TextUnit id="5034" loc="9.61">ἐξείπω καὶ πάντα διίξομαι: οὐδέ κέ τίς μοι</TextUnit>
    <TextUnit id="5035" loc="9.62">μῦθον ἀτιμήσει', οὐδὲ κρείων ̓Αγαμέμνων.</TextUnit>
    <TextUnit id="5036" loc="9.63">ἀφρήτωρ ἀθέμιστος ἀνέστιός ἐστιν ἐκεῖνος</TextUnit>
    <TextUnit id="5037" loc="9.64">ὃς πολέμου ἔραται ἐπιδημίου ὀκρυόεντος.</TextUnit>
    <TextUnit id="5038" loc="9.65">ἀλλ' ἤτοι νῦν μὲν πειθώμεθα νυκτὶ μελαίνῃ</TextUnit>
    <TextUnit id="5039" loc="9.66">δόρπά τ' ἐφοπλισόμεσθα: φυλακτῆρες δὲ ἕκαστοι</TextUnit>
    <TextUnit id="5040" loc="9.67">λεξάσθων παρὰ τάφρον ὀρυκτὴν τείχεος ἐκτός.</TextUnit>
    <TextUnit id="5041" loc="9.68">κούροισιν μὲν ταῦτ' ἐπιτέλλομαι: αὐτὰρ ἔπειτα</TextUnit>
    <TextUnit id="5042" loc="9.69">̓Ατρεί̈δη σὺ μὲν ἄρχε: σὺ γὰρ βασιλεύτατός ἐσσι.</TextUnit>
    <TextUnit id="5043" loc="9.70">δαίνυ δαῖτα γέρουσιν: ἔοικέ τοι, οὔ τοι ἀεικές.</TextUnit>
    <TextUnit id="5044" loc="9.71">πλεῖαί τοι οἴνου κλισίαι, τὸν νῆες ̓Αχαιῶν</TextUnit>
    <TextUnit id="5045" loc="9.72">ἠμάτιαι Θρῄκηθεν ἐπ' εὐρέα πόντον ἄγουσι:</TextUnit>
    <TextUnit id="5046" loc="9.73">πᾶσά τοί ἐσθ' ὑποδεξίη, πολέεσσι δ' ἀνάσσεις.</TextUnit>
    <TextUnit id="5047" loc="9.74">πολλῶν δ' ἀγρομένων τῷ πείσεαι ὅς κεν ἀρίστην</TextUnit>
    <TextUnit id="5048" loc="9.75">βουλὴν βουλεύσῃ: μάλα δὲ χρεὼ πάντας ̓Αχαιοὺς</TextUnit>
    <TextUnit id="5049" loc="9.76">ἐσθλῆς καὶ πυκινῆς, ὅτι δήϊοι ἐγγύθι νηῶν</TextUnit>
    <TextUnit id="5050" loc="9.77">καίουσιν πυρὰ πολλά: τίς ἂν τάδε γηθήσειε;</TextUnit>
    <TextUnit id="5051" loc="9.78">νὺξ δ' ἧδ' ἠὲ διαρραίσει στρατὸν ἠὲ σαώσει.</TextUnit>
    <TextUnit id="5052" loc="9.79">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο.</TextUnit>
    <TextUnit id="5053" loc="9.80">ἐκ δὲ φυλακτῆρες σὺν τεύχεσιν ἐσσεύοντο</TextUnit>
    <TextUnit id="5054" loc="9.81">ἀμφί τε Νεστορίδην Θρασυμήδεα ποιμένα λαῶν,</TextUnit>
    <TextUnit id="5055" loc="9.82">ἠδ' ἀμφ' ̓Ασκάλαφον καὶ ̓Ιάλμενον υἷας ̓́Αρηος</TextUnit>
    <TextUnit id="5056" loc="9.83">ἀμφί τε Μηριόνην ̓Αφαρῆά τε Δηί̈πυρόν τε,</TextUnit>
    <TextUnit id="5057" loc="9.84">ἠδ' ἀμφὶ Κρείοντος υἱὸν Λυκομήδεα δῖον.</TextUnit>
    <TextUnit id="5058" loc="9.85">ἕπτ' ἔσαν ἡγεμόνες φυλάκων, ἑκατὸν δὲ ἑκάστῳ</TextUnit>
    <TextUnit id="5059" loc="9.86">κοῦροι ἅμα στεῖχον δολίχ' ἔγχεα χερσὶν ἔχοντες:</TextUnit>
    <TextUnit id="5060" loc="9.87">κὰδ δὲ μέσον τάφρου καὶ τείχεος ἷζον ἰόντες:</TextUnit>
    <TextUnit id="5061" loc="9.88">ἔνθα δὲ πῦρ κήαντο, τίθεντο δὲ δόρπα ἕκαστος.</TextUnit>
    <TextUnit id="5062" loc="9.89">̓Ατρεί̈δης δὲ γέροντας ἀολλέας ἦγεν ̓Αχαιῶν</TextUnit>
    <TextUnit id="5063" loc="9.90">ἐς κλισίην, παρὰ δέ σφι τίθει μενοεικέα δαῖτα.</TextUnit>
    <TextUnit id="5064" loc="9.91">οἳ δ' ἐπ' ὀνείαθ' ἑτοῖμα προκείμενα χεῖρας ἴαλλον.</TextUnit>
    <TextUnit id="5065" loc="9.92">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="5066" loc="9.93">τοῖς ὁ γέρων πάμπρωτος ὑφαίνειν ἤρχετο μῆτιν</TextUnit>
    <TextUnit id="5067" loc="9.94">Νέστωρ, οὗ καὶ πρόσθεν ἀρίστη φαίνετο βουλή:</TextUnit>
    <TextUnit id="5068" loc="9.95">ὅ σφιν ἐϋφρονέων ἀγορήσατο καὶ μετέειπεν:</TextUnit>
    <TextUnit id="5069" loc="9.96">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="5070" loc="9.97">ἐν σοὶ μὲν λήξω, σέο δ' ἄρξομαι, οὕνεκα πολλῶν</TextUnit>
    <TextUnit id="5071" loc="9.98">λαῶν ἐσσι ἄναξ καί τοι Ζεὺς ἐγγυάλιξε</TextUnit>
    <TextUnit id="5072" loc="9.99">σκῆπτρόν τ' ἠδὲ θέμιστας, ἵνά σφισι βουλεύῃσθα.</TextUnit>
    <TextUnit id="5073" loc="9.100">τώ σε χρὴ περὶ μὲν φάσθαι ἔπος ἠδ' ἐπακοῦσαι,</TextUnit>
    <TextUnit id="5074" loc="9.101">κρηῆναι δὲ καὶ ἄλλῳ, ὅτ' ἄν τινα θυμὸς ἀνώγῃ</TextUnit>
    <TextUnit id="5075" loc="9.102">εἰπεῖν εἰς ἀγαθόν: σέο δ' ἕξεται ὅττί κεν ἄρχῃ.</TextUnit>
    <TextUnit id="5076" loc="9.103">αὐτὰρ ἐγὼν ἐρέω ὥς μοι δοκεῖ εἶναι ἄριστα.</TextUnit>
    <TextUnit id="5077" loc="9.104">οὐ γάρ τις νόον ἄλλος ἀμείνονα τοῦδε νοήσει</TextUnit>
    <TextUnit id="5078" loc="9.105">οἷον ἐγὼ νοέω ἠμὲν πάλαι ἠδ' ἔτι καὶ νῦν</TextUnit>
    <TextUnit id="5079" loc="9.106">ἐξ ἔτι τοῦ ὅτε διογενὲς Βρισηί̈δα κούρην</TextUnit>
    <TextUnit id="5080" loc="9.107">χωομένου ̓Αχιλῆος ἔβης κλισίηθεν ἀπούρας</TextUnit>
    <TextUnit id="5081" loc="9.108">οὔ τι καθ' ἡμέτερόν γε νόον: μάλα γάρ τοι ἔγωγε</TextUnit>
    <TextUnit id="5082" loc="9.109">πόλλ' ἀπεμυθεόμην: σὺ δὲ σῷ μεγαλήτορι θυμῷ</TextUnit>
    <TextUnit id="5083" loc="9.110">εἴξας ἄνδρα φέριστον, ὃν ἀθάνατοί περ ἔτισαν,</TextUnit>
    <TextUnit id="5084" loc="9.111">ἠτίμησας, ἑλὼν γὰρ ἔχεις γέρας: ἀλλ' ἔτι καὶ νῦν</TextUnit>
    <TextUnit id="5085" loc="9.112">φραζώμεσθ' ὥς κέν μιν ἀρεσσάμενοι πεπίθωμεν</TextUnit>
    <TextUnit id="5086" loc="9.113">δώροισίν τ' ἀγανοῖσιν ἔπεσσί τε μειλιχίοισι.</TextUnit>
    <TextUnit id="5087" loc="9.114">τὸν δ' αὖτε προσέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="5088" loc="9.115">ὦ γέρον οὔ τι ψεῦδος ἐμὰς ἄτας κατέλεξας:</TextUnit>
    <TextUnit id="5089" loc="9.116">ἀασάμην, οὐδ' αὐτὸς ἀναίνομαι. ἀντί νυ πολλῶν</TextUnit>
    <TextUnit id="5090" loc="9.117">λαῶν ἐστὶν ἀνὴρ ὅν τε Ζεὺς κῆρι φιλήσῃ,</TextUnit>
    <TextUnit id="5091" loc="9.118">ὡς νῦν τοῦτον ἔτισε, δάμασσε δὲ λαὸν ̓Αχαιῶν.</TextUnit>
    <TextUnit id="5092" loc="9.119">ἀλλ' ἐπεὶ ἀασάμην φρεσὶ λευγαλέῃσι πιθήσας,</TextUnit>
    <TextUnit id="5093" loc="9.120">ἂψ ἐθέλω ἀρέσαι δόμεναί τ' ἀπερείσι' ἄποινα.</TextUnit>
    <TextUnit id="5094" loc="9.121">ὑμῖν δ' ἐν πάντεσσι περικλυτὰ δῶρ' ὀνομήνω</TextUnit>
    <TextUnit id="5095" loc="9.122">ἕπτ' ἀπύρους τρίποδας, δέκα δὲ χρυσοῖο τάλαντα,</TextUnit>
    <TextUnit id="5096" loc="9.123">αἴθωνας δὲ λέβητας ἐείκοσι, δώδεκα δ' ἵππους</TextUnit>
    <TextUnit id="5097" loc="9.124">πηγοὺς ἀθλοφόρους, οἳ ἀέθλια ποσσὶν ἄροντο.</TextUnit>
    <TextUnit id="5098" loc="9.125">οὔ κεν ἀλήϊος εἴη ἀνὴρ ᾧ τόσσα γένοιτο,</TextUnit>
    <TextUnit id="5099" loc="9.126">οὐδέ κεν ἀκτήμων ἐριτίμοιο χρυσοῖο,</TextUnit>
    <TextUnit id="5100" loc="9.127">ὅσσά μοι ἠνείκαντο ἀέθλια μώνυχες ἵπποι.</TextUnit>
    <TextUnit id="5101" loc="9.128">δώσω δ' ἑπτὰ γυναῖκας ἀμύμονα ἔργα ἰδυίας</TextUnit>
    <TextUnit id="5102" loc="9.129">Λεσβίδας, ἃς ὅτε Λέσβον ἐϋκτιμένην ἕλεν αὐτὸς</TextUnit>
    <TextUnit id="5103" loc="9.130">ἐξελόμην, αἳ κάλλει ἐνίκων φῦλα γυναικῶν.</TextUnit>
    <TextUnit id="5104" loc="9.131">τὰς μέν οἱ δώσω, μετὰ δ' ἔσσεται ἣν τότ' ἀπηύρων</TextUnit>
    <TextUnit id="5105" loc="9.132">κούρη Βρισῆος: ἐπὶ δὲ μέγαν ὅρκον ὀμοῦμαι</TextUnit>
    <TextUnit id="5106" loc="9.133">μή ποτε τῆς εὐνῆς ἐπιβήμεναι ἠδὲ μιγῆναι,</TextUnit>
    <TextUnit id="5107" loc="9.134">ἣ θέμις ἀνθρώπων πέλει ἀνδρῶν ἠδὲ γυναικῶν.</TextUnit>
    <TextUnit id="5108" loc="9.135">ταῦτα μὲν αὐτίκα πάντα παρέσσεται: εἰ δέ κεν αὖτε</TextUnit>
    <TextUnit id="5109" loc="9.136">ἄστυ μέγα Πριάμοιο θεοὶ δώως' ἀλαπάξαι,</TextUnit>
    <TextUnit id="5110" loc="9.137">νῆα ἅλις χρυσοῦ καὶ χαλκοῦ νηησάσθω</TextUnit>
    <TextUnit id="5111" loc="9.138">εἰσελθών, ὅτε κεν δατεώμεθα ληί̈δ' ̓Αχαιοί,</TextUnit>
    <TextUnit id="5112" loc="9.139">Τρωϊάδας δὲ γυναῖκας ἐείκοσιν αὐτὸς ἑλέσθω,</TextUnit>
    <TextUnit id="5113" loc="9.140">αἴ κε μετ' ̓Αργείην ̔Ελένην κάλλισται ἔωσιν.</TextUnit>
    <TextUnit id="5114" loc="9.141">εἰ δέ κεν ̓́Αργος ἱκοίμεθ' ̓Αχαιϊκὸν οὖθαρ ἀρούρης</TextUnit>
    <TextUnit id="5115" loc="9.142">γαμβρός κέν μοι ἔοι: τίσω δέ μιν ἶσον ̓Ορέστῃ,</TextUnit>
    <TextUnit id="5116" loc="9.143">ὅς μοι τηλύγετος τρέφεται θαλίῃ ἔνι πολλῇ.</TextUnit>
    <TextUnit id="5117" loc="9.144">τρεῖς δέ μοί εἰσι θύγατρες ἐνὶ μεγάρῳ εὐπήκτῳ</TextUnit>
    <TextUnit id="5118" loc="9.145">Χρυσόθεμις καὶ Λαοδίκη καὶ ̓Ιφιάνασσα,</TextUnit>
    <TextUnit id="5119" loc="9.146">τάων ἥν κ' ἐθέλῃσι φίλην ἀνάεδνον ἀγέσθω</TextUnit>
    <TextUnit id="5120" loc="9.147">πρὸς οἶκον Πηλῆος: ἐγὼ δ' ἐπὶ μείλια δώσω</TextUnit>
    <TextUnit id="5121" loc="9.148">πολλὰ μάλ', ὅσς' οὔ πώ τις ἑῇ ἐπέδωκε θυγατρί:</TextUnit>
    <TextUnit id="5122" loc="9.149">ἑπτὰ δέ οἱ δώσω εὖ ναιόμενα πτολίεθρα</TextUnit>
    <TextUnit id="5123" loc="9.150">Καρδαμύλην ̓Ενόπην τε καὶ ̔Ιρὴν ποιήεσσαν</TextUnit>
    <TextUnit id="5124" loc="9.151">Φηράς τε ζαθέας ἠδ' ̓́Ανθειαν βαθύλειμον</TextUnit>
    <TextUnit id="5125" loc="9.152">καλήν τ' Αἴπειαν καὶ Πήδασον ἀμπελόεσσαν.</TextUnit>
    <TextUnit id="5126" loc="9.153">πᾶσαι δ' ἐγγὺς ἁλός, νέαται Πύλου ἠμαθόεντος:</TextUnit>
    <TextUnit id="5127" loc="9.154">ἐν δ' ἄνδρες ναίουσι πολύρρηνες πολυβοῦται,</TextUnit>
    <TextUnit id="5128" loc="9.155">οἵ κέ ἑ δωτίνῃσι θεὸν ὣς τιμήσουσι</TextUnit>
    <TextUnit id="5129" loc="9.156">καί οἱ ὑπὸ σκήπτρῳ λιπαρὰς τελέουσι θέμιστας.</TextUnit>
    <TextUnit id="5130" loc="9.157">ταῦτά κέ οἱ τελέσαιμι μεταλήξαντι χόλοιο.</TextUnit>
    <TextUnit id="5131" loc="9.158">δμηθήτω: ̓Αί̈δης τοι ἀμείλιχος ἠδ' ἀδάμαστος,</TextUnit>
    <TextUnit id="5132" loc="9.159">τοὔνεκα καί τε βροτοῖσι θεῶν ἔχθιστος ἁπάντων:</TextUnit>
    <TextUnit id="5133" loc="9.160">καί μοι ὑποστήτω ὅσσον βασιλεύτερός εἰμι</TextUnit>
    <TextUnit id="5134" loc="9.161">ἠδ' ὅσσον γενεῇ προγενέστερος εὔχομαι εἶναι.</TextUnit>
    <TextUnit id="5135" loc="9.162">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="5136" loc="9.163">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="5137" loc="9.164">δῶρα μὲν οὐκέτ' ὀνοστὰ διδοῖς ̓Αχιλῆϊ ἄνακτι:</TextUnit>
    <TextUnit id="5138" loc="9.165">ἀλλ' ἄγετε κλητοὺς ὀτρύνομεν, οἵ κε τάχιστα</TextUnit>
    <TextUnit id="5139" loc="9.166">ἔλθως' ἐς κλισίην Πηληϊάδεω ̓Αχιλῆος.</TextUnit>
    <TextUnit id="5140" loc="9.167">εἰ δ' ἄγε τοὺς ἂν ἐγὼ ἐπιόψομαι οἳ δὲ πιθέσθων.</TextUnit>
    <TextUnit id="5141" loc="9.168">Φοῖνιξ μὲν πρώτιστα Διὶ̈ φίλος ἡγησάσθω,</TextUnit>
    <TextUnit id="5142" loc="9.169">αὐτὰρ ἔπειτ' Αἴας τε μέγας καὶ δῖος ̓Οδυσσεύς:</TextUnit>
    <TextUnit id="5143" loc="9.170">κηρύκων δ' ̓Οδίος τε καὶ Εὐρυβάτης ἅμ' ἑπέσθων.</TextUnit>
    <TextUnit id="5144" loc="9.171">φέρτε δὲ χερσὶν ὕδωρ, εὐφημῆσαί τε κέλεσθε,</TextUnit>
    <TextUnit id="5145" loc="9.172">ὄφρα Διὶ Κρονίδῃ ἀρησόμεθ', αἴ κ' ἐλεήσῃ.</TextUnit>
    <TextUnit id="5146" loc="9.173">ὣς φάτο, τοῖσι δὲ πᾶσιν ἑαδότα μῦθον ἔειπεν.</TextUnit>
    <TextUnit id="5147" loc="9.174">αὐτίκα κήρυκες μὲν ὕδωρ ἐπὶ χεῖρας ἔχευαν,</TextUnit>
    <TextUnit id="5148" loc="9.175">κοῦροι δὲ κρητῆρας ἐπεστέψαντο ποτοῖο,</TextUnit>
    <TextUnit id="5149" loc="9.176">νώμησαν δ' ἄρα πᾶσιν ἐπαρξάμενοι δεπάεσσιν.</TextUnit>
    <TextUnit id="5150" loc="9.177">αὐτὰρ ἐπεὶ σπεῖσάν τ' ἔπιόν θ' ὅσον ἤθελε θυμός,</TextUnit>
    <TextUnit id="5151" loc="9.178">ὁρμῶντ' ἐκ κλισίης ̓Αγαμέμνονος ̓Ατρεί̈δαο.</TextUnit>
    <TextUnit id="5152" loc="9.179">τοῖσι δὲ πόλλ' ἐπέτελλε Γερήνιος ἱππότα Νέστωρ</TextUnit>
    <TextUnit id="5153" loc="9.180">δενδίλλων ἐς ἕκαστον, ̓Οδυσσῆϊ δὲ μάλιστα,</TextUnit>
    <TextUnit id="5154" loc="9.181">πειρᾶν ὡς πεπίθοιεν ἀμύμονα Πηλεί̈ωνα.</TextUnit>
    <TextUnit id="5155" loc="9.182">τὼ δὲ βάτην παρὰ θῖνα πολυφλοίσβοιο θαλάσσης</TextUnit>
    <TextUnit id="5156" loc="9.183">πολλὰ μάλ' εὐχομένω γαιηόχῳ ἐννοσιγαίῳ</TextUnit>
    <TextUnit id="5157" loc="9.184">ῥηϊδίως πεπιθεῖν μεγάλας φρένας Αἰακίδαο.</TextUnit>
    <TextUnit id="5158" loc="9.185">Μυρμιδόνων δ' ἐπί τε κλισίας καὶ νῆας ἱκέσθην,</TextUnit>
    <TextUnit id="5159" loc="9.186">τὸν δ' εὗρον φρένα τερπόμενον φόρμιγγι λιγείῃ</TextUnit>
    <TextUnit id="5160" loc="9.187">καλῇ δαιδαλέῃ, ἐπὶ δ' ἀργύρεον ζυγὸν ἦεν,</TextUnit>
    <TextUnit id="5161" loc="9.188">τὴν ἄρετ' ἐξ ἐνάρων πόλιν ̓Ηετίωνος ὀλέσσας:</TextUnit>
    <TextUnit id="5162" loc="9.189">τῇ ὅ γε θυμὸν ἔτερπεν, ἄειδε δ' ἄρα κλέα ἀνδρῶν.</TextUnit>
    <TextUnit id="5163" loc="9.190">Πάτροκλος δέ οἱ οἶος ἐναντίος ἧστο σιωπῇ,</TextUnit>
    <TextUnit id="5164" loc="9.191">δέγμενος Αἰακίδην ὁπότε λήξειεν ἀείδων,</TextUnit>
    <TextUnit id="5165" loc="9.192">τὼ δὲ βάτην προτέρω, ἡγεῖτο δὲ δῖος ̓Οδυσσεύς,</TextUnit>
    <TextUnit id="5166" loc="9.193">στὰν δὲ πρόσθ' αὐτοῖο: ταφὼν δ' ἀνόρουσεν ̓Αχιλλεὺς</TextUnit>
    <TextUnit id="5167" loc="9.194">αὐτῇ σὺν φόρμιγγι λιπὼν ἕδος ἔνθα θάασσεν.</TextUnit>
    <TextUnit id="5168" loc="9.195">ὣς δ' αὔτως Πάτροκλος, ἐπεὶ ἴδε φῶτας, ἀνέστη.</TextUnit>
    <TextUnit id="5169" loc="9.196">τὼ καὶ δεικνύμενος προσέφη πόδας ὠκὺς ̓Αχιλλεύς:</TextUnit>
    <TextUnit id="5170" loc="9.197">χαίρετον: ἦ φίλοι ἄνδρες ἱκάνετον ἦ τι μάλα χρεώ,</TextUnit>
    <TextUnit id="5171" loc="9.198">οἵ μοι σκυζομένῳ περ ̓Αχαιῶν φίλτατοί ἐστον.</TextUnit>
    <TextUnit id="5172" loc="9.199">ὣς ἄρα φωνήσας προτέρω ἄγε δῖος ̓Αχιλλεύς,</TextUnit>
    <TextUnit id="5173" loc="9.200">εἷσεν δ' ἐν κλισμοῖσι τάπησί τε πορφυρέοισιν.</TextUnit>
    <TextUnit id="5174" loc="9.201">αἶψα δὲ Πάτροκλον προσεφώνεεν ἐγγὺς ἐόντα:</TextUnit>
    <TextUnit id="5175" loc="9.202">μείζονα δὴ κρητῆρα Μενοιτίου υἱὲ καθίστα,</TextUnit>
    <TextUnit id="5176" loc="9.203">ζωρότερον δὲ κέραιε, δέπας δ' ἔντυνον ἑκάστῳ:</TextUnit>
    <TextUnit id="5177" loc="9.204">οἳ γὰρ φίλτατοι ἄνδρες ἐμῷ ὑπέασι μελάθρῳ.</TextUnit>
    <TextUnit id="5178" loc="9.205">ὣς φάτο, Πάτροκλος δὲ φίλῳ ἐπεπείθεθ' ἑταίρῳ.</TextUnit>
    <TextUnit id="5179" loc="9.206">αὐτὰρ ὅ γε κρεῖον μέγα κάββαλεν ἐν πυρὸς αὐγῇ,</TextUnit>
    <TextUnit id="5180" loc="9.207">ἐν δ' ἄρα νῶτον ἔθηκ' ὄϊος καὶ πίονος αἰγός,</TextUnit>
    <TextUnit id="5181" loc="9.208">ἐν δὲ συὸς σιάλοιο ῥάχιν τεθαλυῖαν ἀλοιφῇ.</TextUnit>
    <TextUnit id="5182" loc="9.209">τῷ δ' ἔχεν Αὐτομέδων, τάμνεν δ' ἄρα δῖος ̓Αχιλλεύς.</TextUnit>
    <TextUnit id="5183" loc="9.210">καὶ τὰ μὲν εὖ μίστυλλε καὶ ἀμφ' ὀβελοῖσιν ἔπειρε,</TextUnit>
    <TextUnit id="5184" loc="9.211">πῦρ δὲ Μενοιτιάδης δαῖεν μέγα ἰσόθεος φώς.</TextUnit>
    <TextUnit id="5185" loc="9.212">αὐτὰρ ἐπεὶ κατὰ πῦρ ἐκάη καὶ φλὸξ ἐμαράνθη,</TextUnit>
    <TextUnit id="5186" loc="9.213">ἀνθρακιὴν στορέσας ὀβελοὺς ἐφύπερθε τάνυσσε,</TextUnit>
    <TextUnit id="5187" loc="9.214">πάσσε δ' ἁλὸς θείοιο κρατευτάων ἐπαείρας.</TextUnit>
    <TextUnit id="5188" loc="9.215">αὐτὰρ ἐπεί ῥ' ὤπτησε καὶ εἰν ἐλεοῖσιν ἔχευε,</TextUnit>
    <TextUnit id="5189" loc="9.216">Πάτροκλος μὲν σῖτον ἑλὼν ἐπένειμε τραπέζῃ</TextUnit>
    <TextUnit id="5190" loc="9.217">καλοῖς ἐν κανέοισιν, ἀτὰρ κρέα νεῖμεν ̓Αχιλλεύς.</TextUnit>
    <TextUnit id="5191" loc="9.218">αὐτὸς δ' ἀντίον ἷζεν ̓Οδυσσῆος θείοιο</TextUnit>
    <TextUnit id="5192" loc="9.219">τοίχου τοῦ ἑτέροιο, θεοῖσι δὲ θῦσαι ἀνώγει</TextUnit>
    <TextUnit id="5193" loc="9.220">Πάτροκλον ὃν ἑταῖρον: ὃ δ' ἐν πυρὶ βάλλε θυηλάς.</TextUnit>
    <TextUnit id="5194" loc="9.221">οἳ δ' ἐπ' ὀνείαθ' ἑτοῖμα προκείμενα χεῖρας ἴαλλον.</TextUnit>
    <TextUnit id="5195" loc="9.222">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="5196" loc="9.223">νεῦς' Αἴας Φοίνικι: νόησε δὲ δῖος ̓Οδυσσεύς,</TextUnit>
    <TextUnit id="5197" loc="9.224">πλησάμενος δ' οἴνοιο δέπας δείδεκτ' ̓Αχιλῆα:</TextUnit>
    <TextUnit id="5198" loc="9.225">χαῖρ' ̓Αχιλεῦ: δαιτὸς μὲν ἐί̈σης οὐκ ἐπιδευεῖς</TextUnit>
    <TextUnit id="5199" loc="9.226">ἠμὲν ἐνὶ κλισίῃ ̓Αγαμέμνονος ̓Ατρεί̈δαο</TextUnit>
    <TextUnit id="5200" loc="9.227">ἠδὲ καὶ ἐνθάδε νῦν, πάρα γὰρ μενοεικέα πολλὰ</TextUnit>
    <TextUnit id="5201" loc="9.228">δαίνυσθ': ἀλλ' οὐ δαιτὸς ἐπηράτου ἔργα μέμηλεν,</TextUnit>
    <TextUnit id="5202" loc="9.229">ἀλλὰ λίην μέγα πῆμα διοτρεφὲς εἰσορόωντες</TextUnit>
    <TextUnit id="5203" loc="9.230">δείδιμεν: ἐν δοιῇ δὲ σαωσέμεν ἢ ἀπολέσθαι</TextUnit>
    <TextUnit id="5204" loc="9.231">νῆας ἐϋσσέλμους, εἰ μὴ σύ γε δύσεαι ἀλκήν.</TextUnit>
    <TextUnit id="5205" loc="9.232">ἐγγὺς γὰρ νηῶν καὶ τείχεος αὖλιν ἔθεντο</TextUnit>
    <TextUnit id="5206" loc="9.233">Τρῶες ὑπέρθυμοι τηλεκλειτοί τ' ἐπίκουροι</TextUnit>
    <TextUnit id="5207" loc="9.234">κηάμενοι πυρὰ πολλὰ κατὰ στρατόν, οὐδ' ἔτι φασὶ</TextUnit>
    <TextUnit id="5208" loc="9.235">σχήσεσθ', ἀλλ' ἐν νηυσὶ μελαίνῃσιν πεσέεσθαι.</TextUnit>
    <TextUnit id="5209" loc="9.236">Ζεὺς δέ σφι Κρονίδης ἐνδέξια σήματα φαίνων</TextUnit>
    <TextUnit id="5210" loc="9.237">ἀστράπτει: ̔́Εκτωρ δὲ μέγα σθένεϊ βλεμεαίνων</TextUnit>
    <TextUnit id="5211" loc="9.238">μαίνεται ἐκπάγλως πίσυνος Διί, οὐδέ τι τίει</TextUnit>
    <TextUnit id="5212" loc="9.239">ἀνέρας οὐδὲ θεούς: κρατερὴ δέ ἑ λύσσα δέδυκεν.</TextUnit>
    <TextUnit id="5213" loc="9.240">ἀρᾶται δὲ τάχιστα φανήμεναι ̓Ηῶ δῖαν:</TextUnit>
    <TextUnit id="5214" loc="9.241">στεῦται γὰρ νηῶν ἀποκόψειν ἄκρα κόρυμβα</TextUnit>
    <TextUnit id="5215" loc="9.242">αὐτάς τ' ἐμπρήσειν μαλεροῦ πυρός, αὐτὰρ ̓Αχαιοὺς</TextUnit>
    <TextUnit id="5216" loc="9.243">δῃώσειν παρὰ τῇσιν ὀρινομένους ὑπὸ καπνοῦ.</TextUnit>
    <TextUnit id="5217" loc="9.244">ταῦτ' αἰνῶς δείδοικα κατὰ φρένα, μή οἱ ἀπειλὰς</TextUnit>
    <TextUnit id="5218" loc="9.245">ἐκτελέσωσι θεοί, ἡμῖν δὲ δὴ αἴσιμον εἴη</TextUnit>
    <TextUnit id="5219" loc="9.246">φθίσθαι ἐνὶ Τροίῃ ἑκὰς ̓́Αργεος ἱπποβότοιο.</TextUnit>
    <TextUnit id="5220" loc="9.247">ἀλλ' ἄνα εἰ μέμονάς γε καὶ ὀψέ περ υἷας ̓Αχαιῶν</TextUnit>
    <TextUnit id="5221" loc="9.248">τειρομένους ἐρύεσθαι ὑπὸ Τρώων ὀρυμαγδοῦ.</TextUnit>
    <TextUnit id="5222" loc="9.249">αὐτῷ τοι μετόπισθ' ἄχος ἔσσεται, οὐδέ τι μῆχος</TextUnit>
    <TextUnit id="5223" loc="9.250">ῥεχθέντος κακοῦ ἔστ' ἄκος εὑρεῖν: ἀλλὰ πολὺ πρὶν</TextUnit>
    <TextUnit id="5224" loc="9.251">φράζευ ὅπως Δαναοῖσιν ἀλεξήσεις κακὸν ἦμαρ.</TextUnit>
    <TextUnit id="5225" loc="9.252">ὦ πέπον ἦ μὲν σοί γε πατὴρ ἐπετέλλετο Πηλεὺς</TextUnit>
    <TextUnit id="5226" loc="9.253">ἤματι τῷ ὅτε ς' ἐκ Φθίης ̓Αγαμέμνονι πέμπε:</TextUnit>
    <TextUnit id="5227" loc="9.254">τέκνον ἐμὸν κάρτος μὲν ̓Αθηναίη τε καὶ ̔́Ηρη</TextUnit>
    <TextUnit id="5228" loc="9.255">δώσους' αἴ κ' ἐθέλωσι, σὺ δὲ μεγαλήτορα θυμὸν</TextUnit>
    <TextUnit id="5229" loc="9.256">ἴσχειν ἐν στήθεσσι: φιλοφροσύνη γὰρ ἀμείνων:</TextUnit>
    <TextUnit id="5230" loc="9.257">ληγέμεναι δ' ἔριδος κακομηχάνου, ὄφρά σε μᾶλλον</TextUnit>
    <TextUnit id="5231" loc="9.258">τίως' ̓Αργείων ἠμὲν νέοι ἠδὲ γέροντες.</TextUnit>
    <TextUnit id="5232" loc="9.259">ὣς ἐπέτελλ' ὃ γέρων, σὺ δὲ λήθεαι: ἀλλ' ἔτι καὶ νῦν</TextUnit>
    <TextUnit id="5233" loc="9.260">παύε', ἔα δὲ χόλον θυμαλγέα: σοὶ δ' ̓Αγαμέμνων</TextUnit>
    <TextUnit id="5234" loc="9.261">ἄξια δῶρα δίδωσι μεταλήξαντι χόλοιο.</TextUnit>
    <TextUnit id="5235" loc="9.262">εἰ δὲ σὺ μέν μευ ἄκουσον, ἐγὼ δέ κέ τοι καταλέξω</TextUnit>
    <TextUnit id="5236" loc="9.263">ὅσσά τοι ἐν κλισίῃσιν ὑπέσχετο δῶρ' ̓Αγαμέμνων:</TextUnit>
    <TextUnit id="5237" loc="9.264">ἕπτ' ἀπύρους τρίποδας, δέκα δὲ χρυσοῖο τάλαντα,</TextUnit>
    <TextUnit id="5238" loc="9.265">αἴθωνας δὲ λέβητας ἐείκοσι, δώδεκα δ' ἵππους</TextUnit>
    <TextUnit id="5239" loc="9.266">πηγοὺς ἀθλοφόρους, οἳ ἀέθλια ποσσὶν ἄροντο.</TextUnit>
    <TextUnit id="5240" loc="9.267">οὔ κεν ἀλήϊος εἴη ἀνὴρ ᾧ τόσσα γένοιτο</TextUnit>
    <TextUnit id="5241" loc="9.268">οὐδέ κεν ἀκτήμων ἐριτίμοιο χρυσοῖο,</TextUnit>
    <TextUnit id="5242" loc="9.269">ὅσς' ̓Αγαμέμνονος ἵπποι ἀέθλια ποσσὶν ἄροντο.</TextUnit>
    <TextUnit id="5243" loc="9.270">δώσει δ' ἑπτὰ γυναῖκας ἀμύμονα ἔργα ἰδυίας</TextUnit>
    <TextUnit id="5244" loc="9.271">Λεσβίδας, ἃς ὅτε Λέσβον ἐϋκτιμένην ἕλες αὐτὸς</TextUnit>
    <TextUnit id="5245" loc="9.272">ἐξέλεθ', αἳ τότε κάλλει ἐνίκων φῦλα γυναικῶν.</TextUnit>
    <TextUnit id="5246" loc="9.273">τὰς μέν τοι δώσει, μετὰ δ' ἔσσεται ἣν τότ' ἀπηύρα</TextUnit>
    <TextUnit id="5247" loc="9.274">κούρη Βρισῆος: ἐπὶ δὲ μέγαν ὅρκον ὀμεῖται</TextUnit>
    <TextUnit id="5248" loc="9.275">μή ποτε τῆς εὐνῆς ἐπιβήμεναι ἠδὲ μιγῆναι</TextUnit>
    <TextUnit id="5249" loc="9.276">ἣ θέμις ἐστὶν ἄναξ ἤτ' ἀνδρῶν ἤτε γυναικῶν.</TextUnit>
    <TextUnit id="5250" loc="9.277">ταῦτα μὲν αὐτίκα πάντα παρέσσεται: εἰ δέ κεν αὖτε</TextUnit>
    <TextUnit id="5251" loc="9.278">ἄστυ μέγα Πριάμοιο θεοὶ δώως' ἀλαπάξαι,</TextUnit>
    <TextUnit id="5252" loc="9.279">νῆα ἅλις χρυσοῦ καὶ χαλκοῦ νηήσασθαι</TextUnit>
    <TextUnit id="5253" loc="9.280">εἰσελθών, ὅτε κεν δατεώμεθα ληί̈δ' ̓Αχαιοί,</TextUnit>
    <TextUnit id="5254" loc="9.281">Τρωϊάδας δὲ γυναῖκας ἐείκοσιν αὐτὸς ἑλέσθαι,</TextUnit>
    <TextUnit id="5255" loc="9.282">αἵ κε μετ' ̓Αργείην ̔Ελένην κάλλισται ἔωσιν.</TextUnit>
    <TextUnit id="5256" loc="9.283">εἰ δέ κεν ̓́Αργος ἱκοίμεθ' ̓Αχαιϊκὸν οὖθαρ ἀρούρης</TextUnit>
    <TextUnit id="5257" loc="9.284">γαμβρός κέν οἱ ἔοις: τίσει δέ σε ἶσον ̓Ορέστῃ,</TextUnit>
    <TextUnit id="5258" loc="9.285">ὅς οἱ τηλύγετος τρέφεται θαλίῃ ἔνι πολλῇ.</TextUnit>
    <TextUnit id="5259" loc="9.286">τρεῖς δέ οἵ εἰσι θύγατρες ἐνὶ μεγάρῳ εὐπήκτῳ</TextUnit>
    <TextUnit id="5260" loc="9.287">Χρυσόθεμις καὶ Λαοδίκη καὶ ̓Ιφιάνασσα,</TextUnit>
    <TextUnit id="5261" loc="9.288">τάων ἥν κ' ἐθέλῃσθα φίλην ἀνάεδνον ἄγεσθαι</TextUnit>
    <TextUnit id="5262" loc="9.289">πρὸς οἶκον Πηλῆος: ὃ δ' αὖτ' ἐπὶ μείλια δώσει</TextUnit>
    <TextUnit id="5263" loc="9.290">πολλὰ μάλ', ὅσς' οὔ πώ τις ἑῇ ἐπέδωκε θυγατρί:</TextUnit>
    <TextUnit id="5264" loc="9.291">ἑπτὰ δέ τοι δώσει εὖ ναιόμενα πτολίεθρα</TextUnit>
    <TextUnit id="5265" loc="9.292">Καρδαμύλην ̓Ενόπην τε καὶ ̔Ιρὴν ποιήεσσαν</TextUnit>
    <TextUnit id="5266" loc="9.293">Φηράς τε ζαθέας ἠδ' ̓́Ανθειαν βαθύλειμον</TextUnit>
    <TextUnit id="5267" loc="9.294">καλήν τ' Αἴπειαν καὶ Πήδασον ἀμπελόεσσαν.</TextUnit>
    <TextUnit id="5268" loc="9.295">πᾶσαι δ' ἐγγὺς ἁλός, νέαται Πύλου ἠμαθόεντος:</TextUnit>
    <TextUnit id="5269" loc="9.296">ἐν δ' ἄνδρες ναίουσι πολύρρηνες πολυβοῦται,</TextUnit>
    <TextUnit id="5270" loc="9.297">οἵ κέ σε δωτίνῃσι θεὸν ὣς τιμήσουσι</TextUnit>
    <TextUnit id="5271" loc="9.298">καί τοι ὑπὸ σκήπτρῳ λιπαρὰς τελέουσι θέμιστας.</TextUnit>
    <TextUnit id="5272" loc="9.299">ταῦτά κέ τοι τελέσειε μεταλήξαντι χόλοιο.</TextUnit>
    <TextUnit id="5273" loc="9.300">εἰ δέ τοι ̓Ατρεί̈δης μὲν ἀπήχθετο κηρόθι μᾶλλον</TextUnit>
    <TextUnit id="5274" loc="9.301">αὐτὸς καὶ τοῦ δῶρα, σὺ δ' ἄλλους περ Παναχαιοὺς</TextUnit>
    <TextUnit id="5275" loc="9.302">τειρομένους ἐλέαιρε κατὰ στρατόν, οἵ σε θεὸν ὣς</TextUnit>
    <TextUnit id="5276" loc="9.303">τίσους': ἦ γάρ κέ σφι μάλα μέγα κῦδος ἄροιο:</TextUnit>
    <TextUnit id="5277" loc="9.304">νῦν γάρ χ' ̔́Εκτορ' ἕλοις, ἐπεὶ ἂν μάλα τοι σχεδὸν ἔλθοι</TextUnit>
    <TextUnit id="5278" loc="9.305">λύσσαν ἔχων ὀλοήν, ἐπεὶ οὔ τινά φησιν ὁμοῖον</TextUnit>
    <TextUnit id="5279" loc="9.306">οἷ ἔμεναι Δαναῶν οὓς ἐνθάδε νῆες ἔνεικαν.</TextUnit>
    <TextUnit id="5280" loc="9.307">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="5281" loc="9.308">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="5282" loc="9.309">χρὴ μὲν δὴ τὸν μῦθον ἀπηλεγέως ἀποειπεῖν,</TextUnit>
    <TextUnit id="5283" loc="9.310">ᾗ περ δὴ φρονέω τε καὶ ὡς τετελεσμένον ἔσται,</TextUnit>
    <TextUnit id="5284" loc="9.311">ὡς μή μοι τρύζητε παρήμενοι ἄλλοθεν ἄλλος.</TextUnit>
    <TextUnit id="5285" loc="9.312">ἐχθρὸς γάρ μοι κεῖνος ὁμῶς ̓Αί̈δαο πύλῃσιν</TextUnit>
    <TextUnit id="5286" loc="9.313">ὅς χ' ἕτερον μὲν κεύθῃ ἐνὶ φρεσίν, ἄλλο δὲ εἴπῃ.</TextUnit>
    <TextUnit id="5287" loc="9.314">αὐτὰρ ἐγὼν ἐρέω ὥς μοι δοκεῖ εἶναι ἄριστα:</TextUnit>
    <TextUnit id="5288" loc="9.315">οὔτ' ἔμεγ' ̓Ατρεί̈δην ̓Αγαμέμνονα πεισέμεν οἴω</TextUnit>
    <TextUnit id="5289" loc="9.316">οὔτ' ἄλλους Δαναούς, ἐπεὶ οὐκ ἄρα τις χάρις ἦεν</TextUnit>
    <TextUnit id="5290" loc="9.317">μάρνασθαι δηί̈οισιν ἐπ' ἀνδράσι νωλεμὲς αἰεί.</TextUnit>
    <TextUnit id="5291" loc="9.318">ἴση μοῖρα μένοντι καὶ εἰ μάλα τις πολεμίζοι:</TextUnit>
    <TextUnit id="5292" loc="9.319">ἐν δὲ ἰῇ τιμῇ ἠμὲν κακὸς ἠδὲ καὶ ἐσθλός:</TextUnit>
    <TextUnit id="5293" loc="9.320">κάτθαν' ὁμῶς ὅ τ' ἀεργὸς ἀνὴρ ὅ τε πολλὰ ἐοργώς.</TextUnit>
    <TextUnit id="5294" loc="9.321">οὐδέ τί μοι περίκειται, ἐπεὶ πάθον ἄλγεα θυμῷ</TextUnit>
    <TextUnit id="5295" loc="9.322">αἰεὶ ἐμὴν ψυχὴν παραβαλλόμενος πολεμίζειν.</TextUnit>
    <TextUnit id="5296" loc="9.323">ὡς δ' ὄρνις ἀπτῆσι νεοσσοῖσι προφέρῃσι</TextUnit>
    <TextUnit id="5297" loc="9.324">μάστακ' ἐπεί κε λάβῃσι, κακῶς δ' ἄρα οἱ πέλει αὐτῇ,</TextUnit>
    <TextUnit id="5298" loc="9.325">ὣς καὶ ἐγὼ πολλὰς μὲν ἀύ̈πνους νύκτας ἴαυον,</TextUnit>
    <TextUnit id="5299" loc="9.326">ἤματα δ' αἱματόεντα διέπρησσον πολεμίζων</TextUnit>
    <TextUnit id="5300" loc="9.327">ἀνδράσι μαρνάμενος ὀάρων ἕνεκα σφετεράων.</TextUnit>
    <TextUnit id="5301" loc="9.328">δώδεκα δὴ σὺν νηυσὶ πόλεις ἀλάπαξ' ἀνθρώπων,</TextUnit>
    <TextUnit id="5302" loc="9.329">πεζὸς δ' ἕνδεκά φημι κατὰ Τροίην ἐρίβωλον:</TextUnit>
    <TextUnit id="5303" loc="9.330">τάων ἐκ πασέων κειμήλια πολλὰ καὶ ἐσθλὰ</TextUnit>
    <TextUnit id="5304" loc="9.331">ἐξελόμην, καὶ πάντα φέρων ̓Αγαμέμνονι δόσκον</TextUnit>
    <TextUnit id="5305" loc="9.332">̓Ατρεί̈δῃ: ὃ δ' ὄπισθε μένων παρὰ νηυσὶ θοῇσι</TextUnit>
    <TextUnit id="5306" loc="9.333">δεξάμενος διὰ παῦρα δασάσκετο, πολλὰ δ' ἔχεσκεν.</TextUnit>
    <TextUnit id="5307" loc="9.334">ἄλλα δ' ἀριστήεσσι δίδου γέρα καὶ βασιλεῦσι:</TextUnit>
    <TextUnit id="5308" loc="9.335">τοῖσι μὲν ἔμπεδα κεῖται, ἐμεῦ δ' ἀπὸ μούνου ̓Αχαιῶν</TextUnit>
    <TextUnit id="5309" loc="9.336">εἵλετ', ἔχει δ' ἄλοχον θυμαρέα: τῇ παριαύων</TextUnit>
    <TextUnit id="5310" loc="9.337">τερπέσθω. τί δὲ δεῖ πολεμιζέμεναι Τρώεσσιν</TextUnit>
    <TextUnit id="5311" loc="9.338">̓Αργείους; τί δὲ λαὸν ἀνήγαγεν ἐνθάδ' ἀγείρας</TextUnit>
    <TextUnit id="5312" loc="9.339">̓Ατρεί̈δης; ἦ οὐχ ̔Ελένης ἕνεκ' ἠϋκόμοιο;</TextUnit>
    <TextUnit id="5313" loc="9.340">ἦ μοῦνοι φιλέους' ἀλόχους μερόπων ἀνθρώπων</TextUnit>
    <TextUnit id="5314" loc="9.341">̓Ατρεί̈δαι; ἐπεὶ ὅς τις ἀνὴρ ἀγαθὸς καὶ ἐχέφρων</TextUnit>
    <TextUnit id="5315" loc="9.342">τὴν αὐτοῦ φιλέει καὶ κήδεται, ὡς καὶ ἐγὼ τὴν</TextUnit>
    <TextUnit id="5316" loc="9.343">ἐκ θυμοῦ φίλεον δουρικτητήν περ ἐοῦσαν.</TextUnit>
    <TextUnit id="5317" loc="9.344">νῦν δ' ἐπεὶ ἐκ χειρῶν γέρας εἵλετο καί μ' ἀπάτησε</TextUnit>
    <TextUnit id="5318" loc="9.345">μή μευ πειράτω εὖ εἰδότος: οὐδέ με πείσει.</TextUnit>
    <TextUnit id="5319" loc="9.346">ἀλλ' ̓Οδυσεῦ σὺν σοί τε καὶ ἄλλοισιν βασιλεῦσι</TextUnit>
    <TextUnit id="5320" loc="9.347">φραζέσθω νήεσσιν ἀλεξέμεναι δήϊον πῦρ.</TextUnit>
    <TextUnit id="5321" loc="9.348">ἦ μὲν δὴ μάλα πολλὰ πονήσατο νόσφιν ἐμεῖο,</TextUnit>
    <TextUnit id="5322" loc="9.349">καὶ δὴ τεῖχος ἔδειμε, καὶ ἤλασε τάφρον ἐπ' αὐτῷ</TextUnit>
    <TextUnit id="5323" loc="9.350">εὐρεῖαν μεγάλην, ἐν δὲ σκόλοπας κατέπηξεν:</TextUnit>
    <TextUnit id="5324" loc="9.351">ἀλλ' οὐδ' ὧς δύναται σθένος ̔́Εκτορος ἀνδροφόνοιο</TextUnit>
    <TextUnit id="5325" loc="9.352">ἴσχειν: ὄφρα δ' ἐγὼ μετ' ̓Αχαιοῖσιν πολέμιζον</TextUnit>
    <TextUnit id="5326" loc="9.353">οὐκ ἐθέλεσκε μάχην ἀπὸ τείχεος ὀρνύμεν ̔́Εκτωρ,</TextUnit>
    <TextUnit id="5327" loc="9.354">ἀλλ' ὅσον ἐς Σκαιάς τε πύλας καὶ φηγὸν ἵκανεν:</TextUnit>
    <TextUnit id="5328" loc="9.355">ἔνθά ποτ' οἶον ἔμιμνε, μόγις δέ μευ ἔκφυγεν ὁρμήν.</TextUnit>
    <TextUnit id="5329" loc="9.356">νῦν δ' ἐπεὶ οὐκ ἐθέλω πολεμιζέμεν ̔́Εκτορι δίῳ</TextUnit>
    <TextUnit id="5330" loc="9.357">αὔριον ἱρὰ Διὶ ῥέξας καὶ πᾶσι θεοῖσι</TextUnit>
    <TextUnit id="5331" loc="9.358">νηήσας εὖ νῆας, ἐπὴν ἅλα δὲ προερύσσω,</TextUnit>
    <TextUnit id="5332" loc="9.359">ὄψεαι, αἴ κ' ἐθέλῃσθα καὶ αἴ κέν τοι τὰ μεμήλῃ,</TextUnit>
    <TextUnit id="5333" loc="9.360">ἦρι μάλ' ̔Ελλήσποντον ἐπ' ἰχθυόεντα πλεούσας</TextUnit>
    <TextUnit id="5334" loc="9.361">νῆας ἐμάς, ἐν δ' ἄνδρας ἐρεσσέμεναι μεμαῶτας:</TextUnit>
    <TextUnit id="5335" loc="9.362">εἰ δέ κεν εὐπλοίην δώῃ κλυτὸς ἐννοσίγαιος</TextUnit>
    <TextUnit id="5336" loc="9.363">ἤματί κε τριτάτῳ Φθίην ἐρίβωλον ἱκοίμην.</TextUnit>
    <TextUnit id="5337" loc="9.364">ἔστι δέ μοι μάλα πολλά, τὰ κάλλιπον ἐνθάδε ἔρρων:</TextUnit>
    <TextUnit id="5338" loc="9.365">ἄλλον δ' ἐνθένδε χρυσὸν καὶ χαλκὸν ἐρυθρὸν</TextUnit>
    <TextUnit id="5339" loc="9.366">ἠδὲ γυναῖκας ἐϋζώνους πολιόν τε σίδηρον</TextUnit>
    <TextUnit id="5340" loc="9.367">ἄξομαι, ἅσς' ἔλαχόν γε: γέρας δέ μοι, ὅς περ ἔδωκεν,</TextUnit>
    <TextUnit id="5341" loc="9.368">αὖτις ἐφυβρίζων ἕλετο κρείων ̓Αγαμέμνων</TextUnit>
    <TextUnit id="5342" loc="9.369">̓Ατρεί̈δης: τῷ πάντ' ἀγορευέμεν ὡς ἐπιτέλλω</TextUnit>
    <TextUnit id="5343" loc="9.370">ἀμφαδόν, ὄφρα καὶ ἄλλοι ἐπισκύζωνται ̓Αχαιοὶ</TextUnit>
    <TextUnit id="5344" loc="9.371">εἴ τινά που Δαναῶν ἔτι ἔλπεται ἐξαπατήσειν</TextUnit>
    <TextUnit id="5345" loc="9.372">αἰὲν ἀναιδείην ἐπιειμένος: οὐδ' ἂν ἔμοιγε</TextUnit>
    <TextUnit id="5346" loc="9.373">τετλαίη κύνεός περ ἐὼν εἰς ὦπα ἰδέσθαι:</TextUnit>
    <TextUnit id="5347" loc="9.374">οὐδέ τί οἱ βουλὰς συμφράσσομαι, οὐδὲ μὲν ἔργον:</TextUnit>
    <TextUnit id="5348" loc="9.375">ἐκ γὰρ δή μ' ἀπάτησε καὶ ἤλιτεν: οὐδ' ἂν ἔτ' αὖτις</TextUnit>
    <TextUnit id="5349" loc="9.376">ἐξαπάφοιτ' ἐπέεσσιν: ἅλις δέ οἱ: ἀλλὰ ἕκηλος</TextUnit>
    <TextUnit id="5350" loc="9.377">ἐρρέτω: ἐκ γάρ εὑ φρένας εἵλετο μητίετα Ζεύς.</TextUnit>
    <TextUnit id="5351" loc="9.378">ἐχθρὰ δέ μοι τοῦ δῶρα, τίω δέ μιν ἐν καρὸς αἴσῃ.</TextUnit>
    <TextUnit id="5352" loc="9.379">οὐδ' εἴ μοι δεκάκις τε καὶ εἰκοσάκις τόσα δοίη</TextUnit>
    <TextUnit id="5353" loc="9.380">ὅσσά τέ οἱ νῦν ἔστι, καὶ εἴ ποθεν ἄλλα γένοιτο,</TextUnit>
    <TextUnit id="5354" loc="9.381">οὐδ' ὅς' ἐς ̓Ορχομενὸν ποτινίσεται, οὐδ' ὅσα Θήβας</TextUnit>
    <TextUnit id="5355" loc="9.382">Αἰγυπτίας, ὅθι πλεῖστα δόμοις ἐν κτήματα κεῖται,</TextUnit>
    <TextUnit id="5356" loc="9.383">αἵ θ' ἑκατόμπυλοί εἰσι, διηκόσιοι δ' ἀν' ἑκάστας</TextUnit>
    <TextUnit id="5357" loc="9.384">ἀνέρες ἐξοιχνεῦσι σὺν ἵπποισιν καὶ ὄχεσφιν:</TextUnit>
    <TextUnit id="5358" loc="9.385">οὐδ' εἴ μοι τόσα δοίη ὅσα ψάμαθός τε κόνις τε,</TextUnit>
    <TextUnit id="5359" loc="9.386">οὐδέ κεν ὧς ἔτι θυμὸν ἐμὸν πείσει' ̓Αγαμέμνων</TextUnit>
    <TextUnit id="5360" loc="9.387">πρίν γ' ἀπὸ πᾶσαν ἐμοὶ δόμεναι θυμαλγέα λώβην.</TextUnit>
    <TextUnit id="5361" loc="9.388">κούρην δ' οὐ γαμέω ̓Αγαμέμνονος ̓Ατρεί̈δαο,</TextUnit>
    <TextUnit id="5362" loc="9.389">οὐδ' εἰ χρυσείῃ ̓Αφροδίτῃ κάλλος ἐρίζοι,</TextUnit>
    <TextUnit id="5363" loc="9.390">ἔργα δ' ̓Αθηναίῃ γλαυκώπιδι ἰσοφαρίζοι:</TextUnit>
    <TextUnit id="5364" loc="9.391">οὐδέ μιν ὧς γαμέω: ὃ δ' ̓Αχαιῶν ἄλλον ἑλέσθω,</TextUnit>
    <TextUnit id="5365" loc="9.392">ὅς τις οἷ τ' ἐπέοικε καὶ ὃς βασιλεύτερός ἐστιν.</TextUnit>
    <TextUnit id="5366" loc="9.393">ἢν γὰρ δή με σαῶσι θεοὶ καὶ οἴκαδ' ἵκωμαι,</TextUnit>
    <TextUnit id="5367" loc="9.394">Πηλεύς θήν μοι ἔπειτα γυναῖκά γε μάσσεται αὐτός.</TextUnit>
    <TextUnit id="5368" loc="9.395">πολλαὶ ̓Αχαιί̈δες εἰσὶν ἀν' ̔Ελλάδα τε Φθίην τε</TextUnit>
    <TextUnit id="5369" loc="9.396">κοῦραι ἀριστήων, οἵ τε πτολίεθρα ῥύονται,</TextUnit>
    <TextUnit id="5370" loc="9.397">τάων ἥν κ' ἐθέλωμι φίλην ποιήσομ' ἄκοιτιν.</TextUnit>
    <TextUnit id="5371" loc="9.398">ἔνθα δέ μοι μάλα πολλὸν ἐπέσσυτο θυμὸς ἀγήνωρ</TextUnit>
    <TextUnit id="5372" loc="9.399">γήμαντα μνηστὴν ἄλοχον ἐϊκυῖαν ἄκοιτιν</TextUnit>
    <TextUnit id="5373" loc="9.400">κτήμασι τέρπεσθαι τὰ γέρων ἐκτήσατο Πηλεύς:</TextUnit>
    <TextUnit id="5374" loc="9.401">οὐ γὰρ ἐμοὶ ψυχῆς ἀντάξιον οὐδ' ὅσα φασὶν</TextUnit>
    <TextUnit id="5375" loc="9.402">̓́Ιλιον ἐκτῆσθαι εὖ ναιόμενον πτολίεθρον</TextUnit>
    <TextUnit id="5376" loc="9.403">τὸ πρὶν ἐπ' εἰρήνης, πρὶν ἐλθεῖν υἷας ̓Αχαιῶν,</TextUnit>
    <TextUnit id="5377" loc="9.404">οὐδ' ὅσα λάϊνος οὐδὸς ἀφήτορος ἐντὸς ἐέργει</TextUnit>
    <TextUnit id="5378" loc="9.405">Φοίβου ̓Απόλλωνος Πυθοῖ ἔνι πετρηέσσῃ.</TextUnit>
    <TextUnit id="5379" loc="9.406">ληϊστοὶ μὲν γάρ τε βόες καὶ ἴφια μῆλα,</TextUnit>
    <TextUnit id="5380" loc="9.407">κτητοὶ δὲ τρίποδές τε καὶ ἵππων ξανθὰ κάρηνα,</TextUnit>
    <TextUnit id="5381" loc="9.408">ἀνδρὸς δὲ ψυχὴ πάλιν ἐλθεῖν οὔτε λεϊστὴ</TextUnit>
    <TextUnit id="5382" loc="9.409">οὔθ' ἑλετή, ἐπεὶ ἄρ κεν ἀμείψεται ἕρκος ὀδόντων.</TextUnit>
    <TextUnit id="5383" loc="9.410">μήτηρ γάρ τέ μέ φησι θεὰ Θέτις ἀργυρόπεζα</TextUnit>
    <TextUnit id="5384" loc="9.411">διχθαδίας κῆρας φερέμεν θανάτοιο τέλος δέ.</TextUnit>
    <TextUnit id="5385" loc="9.412">εἰ μέν κ' αὖθι μένων Τρώων πόλιν ἀμφιμάχωμαι,</TextUnit>
    <TextUnit id="5386" loc="9.413">ὤλετο μέν μοι νόστος, ἀτὰρ κλέος ἄφθιτον ἔσται:</TextUnit>
    <TextUnit id="5387" loc="9.414">εἰ δέ κεν οἴκαδ' ἵκωμι φίλην ἐς πατρίδα γαῖαν,</TextUnit>
    <TextUnit id="5388" loc="9.415">ὤλετό μοι κλέος ἐσθλόν, ἐπὶ δηρὸν δέ μοι αἰὼν</TextUnit>
    <TextUnit id="5389" loc="9.416">ἔσσεται, οὐδέ κέ μ' ὦκα τέλος θανάτοιο κιχείη.</TextUnit>
    <TextUnit id="5390" loc="9.417">καὶ δ' ἂν τοῖς ἄλλοισιν ἐγὼ παραμυθησαίμην</TextUnit>
    <TextUnit id="5391" loc="9.418">οἴκαδ' ἀποπλείειν, ἐπεὶ οὐκέτι δήετε τέκμωρ</TextUnit>
    <TextUnit id="5392" loc="9.419">̓Ιλίου αἰπεινῆς: μάλα γάρ ἑθεν εὐρύοπα Ζεὺς</TextUnit>
    <TextUnit id="5393" loc="9.420">χεῖρα ἑὴν ὑπερέσχε, τεθαρσήκασι δὲ λαοί.</TextUnit>
    <TextUnit id="5394" loc="9.421">ἀλλ' ὑμεῖς μὲν ἰόντες ἀριστήεσσιν ̓Αχαιῶν</TextUnit>
    <TextUnit id="5395" loc="9.422">ἀγγελίην ἀπόφασθε: τὸ γὰρ γέρας ἐστὶ γερόντων:</TextUnit>
    <TextUnit id="5396" loc="9.423">ὄφρ' ἄλλην φράζωνται ἐνὶ φρεσὶ μῆτιν ἀμείνω,</TextUnit>
    <TextUnit id="5397" loc="9.424">ἥ κέ σφιν νῆάς τε σαῷ καὶ λαὸν ̓Αχαιῶν</TextUnit>
    <TextUnit id="5398" loc="9.425">νηυσὶν ἔπι γλαφυρῇς, ἐπεὶ οὔ σφισιν ἥδέ γ' ἑτοίμη</TextUnit>
    <TextUnit id="5399" loc="9.426">ἣν νῦν ἐφράσσαντο ἐμεῦ ἀπομηνίσαντος:</TextUnit>
    <TextUnit id="5400" loc="9.427">Φοῖνιξ δ' αὖθι παρ' ἄμμι μένων κατακοιμηθήτω,</TextUnit>
    <TextUnit id="5401" loc="9.428">ὄφρά μοι ἐν νήεσσι φίλην ἐς πατρίδ' ἕπηται</TextUnit>
    <TextUnit id="5402" loc="9.429">αὔριον ἢν ἐθέλῃσιν: ἀνάγκῃ δ' οὔ τί μιν ἄξω.</TextUnit>
    <TextUnit id="5403" loc="9.430">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ</TextUnit>
    <TextUnit id="5404" loc="9.431">μῦθον ἀγασσάμενοι: μάλα γὰρ κρατερῶς ἀπέειπεν:</TextUnit>
    <TextUnit id="5405" loc="9.432">ὀψὲ δὲ δὴ μετέειπε γέρων ἱππηλάτα Φοῖνιξ</TextUnit>
    <TextUnit id="5406" loc="9.433">δάκρυ' ἀναπρήσας: περὶ γὰρ δίε νηυσὶν ̓Αχαιῶν:</TextUnit>
    <TextUnit id="5407" loc="9.434">εἰ μὲν δὴ νόστόν γε μετὰ φρεσὶ φαίδιμ' ̓Αχιλλεῦ</TextUnit>
    <TextUnit id="5408" loc="9.435">βάλλεαι, οὐδέ τι πάμπαν ἀμύνειν νηυσὶ θοῇσι</TextUnit>
    <TextUnit id="5409" loc="9.436">πῦρ ἐθέλεις ἀί̈δηλον, ἐπεὶ χόλος ἔμπεσε θυμῷ,</TextUnit>
    <TextUnit id="5410" loc="9.437">πῶς ἂν ἔπειτ' ἀπὸ σεῖο φίλον τέκος αὖθι λιποίμην</TextUnit>
    <TextUnit id="5411" loc="9.438">οἶος; σοὶ δέ μ' ἔπεμπε γέρων ἱππηλάτα Πηλεὺς</TextUnit>
    <TextUnit id="5412" loc="9.439">ἤματι τῷ ὅτε ς' ἐκ Φθίης ̓Αγαμέμνονι πέμπε</TextUnit>
    <TextUnit id="5413" loc="9.440">νήπιον οὔ πω εἰδόθ' ὁμοιί̈ου πολέμοιο</TextUnit>
    <TextUnit id="5414" loc="9.441">οὐδ' ἀγορέων, ἵνα τ' ἄνδρες ἀριπρεπέες τελέθουσι.</TextUnit>
    <TextUnit id="5415" loc="9.442">τοὔνεκά με προέηκε διδασκέμεναι τάδε πάντα,</TextUnit>
    <TextUnit id="5416" loc="9.443">μύθων τε ῥητῆρ' ἔμεναι πρηκτῆρά τε ἔργων.</TextUnit>
    <TextUnit id="5417" loc="9.444">ὡς ἂν ἔπειτ' ἀπὸ σεῖο φίλον τέκος οὐκ ἐθέλοιμι</TextUnit>
    <TextUnit id="5418" loc="9.445">λείπεσθ', οὐδ' εἴ κέν μοι ὑποσταίη θεὸς αὐτὸς</TextUnit>
    <TextUnit id="5419" loc="9.446">γῆρας ἀποξύσας θήσειν νέον ἡβώοντα,</TextUnit>
    <TextUnit id="5420" loc="9.447">οἷον ὅτε πρῶτον λίπον ̔Ελλάδα καλλιγύναικα</TextUnit>
    <TextUnit id="5421" loc="9.448">φεύγων νείκεα πατρὸς ̓Αμύντορος ̓Ορμενίδαο,</TextUnit>
    <TextUnit id="5422" loc="9.449">ὅς μοι παλλακίδος περιχώσατο καλλικόμοιο,</TextUnit>
    <TextUnit id="5423" loc="9.450">τὴν αὐτὸς φιλέεσκεν, ἀτιμάζεσκε δ' ἄκοιτιν</TextUnit>
    <TextUnit id="5424" loc="9.451">μητέρ' ἐμήν: ἣ δ' αἰὲν ἐμὲ λισσέσκετο γούνων</TextUnit>
    <TextUnit id="5425" loc="9.452">παλλακίδι προμιγῆναι, ἵν' ἐχθήρειε γέροντα.</TextUnit>
    <TextUnit id="5426" loc="9.453">τῇ πιθόμην καὶ ἔρεξα: πατὴρ δ' ἐμὸς αὐτίκ' ὀϊσθεὶς</TextUnit>
    <TextUnit id="5427" loc="9.454">πολλὰ κατηρᾶτο, στυγερὰς δ' ἐπεκέκλετ' ̓Ερινῦς,</TextUnit>
    <TextUnit id="5428" loc="9.455">μή ποτε γούνασιν οἷσιν ἐφέσσεσθαι φίλον υἱὸν</TextUnit>
    <TextUnit id="5429" loc="9.456">ἐξ ἐμέθεν γεγαῶτα: θεοὶ δ' ἐτέλειον ἐπαρὰς</TextUnit>
    <TextUnit id="5430" loc="9.457">Ζεύς τε καταχθόνιος καὶ ἐπαινὴ Περσεφόνεια.</TextUnit>
    <TextUnit id="5431" loc="9.462">ἔνθ' ἐμοὶ οὐκέτι πάμπαν ἐρητύετ' ἐν φρεσὶ θυμὸς</TextUnit>
    <TextUnit id="5432" loc="9.463">πατρὸς χωομένοιο κατὰ μέγαρα στρωφᾶσθαι.</TextUnit>
    <TextUnit id="5433" loc="9.464">ἦ μὲν πολλὰ ἔται καὶ ἀνεψιοὶ ἀμφὶς ἐόντες</TextUnit>
    <TextUnit id="5434" loc="9.465">αὐτοῦ λισσόμενοι κατερήτυον ἐν μεγάροισι,</TextUnit>
    <TextUnit id="5435" loc="9.466">πολλὰ δὲ ἴφια μῆλα καὶ εἰλίποδας ἕλικας βοῦς</TextUnit>
    <TextUnit id="5436" loc="9.467">ἔσφαζον, πολλοὶ δὲ σύες θαλέθοντες ἀλοιφῇ</TextUnit>
    <TextUnit id="5437" loc="9.468">εὑόμενοι τανύοντο διὰ φλογὸς ̔Ηφαίστοιο,</TextUnit>
    <TextUnit id="5438" loc="9.469">πολλὸν δ' ἐκ κεράμων μέθυ πίνετο τοῖο γέροντος.</TextUnit>
    <TextUnit id="5439" loc="9.470">εἰνάνυχες δέ μοι ἀμφ' αὐτῷ παρὰ νύκτας ἴαυον:</TextUnit>
    <TextUnit id="5440" loc="9.471">οἳ μὲν ἀμειβόμενοι φυλακὰς ἔχον, οὐδέ ποτ' ἔσβη</TextUnit>
    <TextUnit id="5441" loc="9.472">πῦρ, ἕτερον μὲν ὑπ' αἰθούσῃ εὐερκέος αὐλῆς,</TextUnit>
    <TextUnit id="5442" loc="9.473">ἄλλο δ' ἐνὶ προδόμῳ, πρόσθεν θαλάμοιο θυράων.</TextUnit>
    <TextUnit id="5443" loc="9.474">ἀλλ' ὅτε δὴ δεκάτη μοι ἐπήλυθε νὺξ ἐρεβεννή,</TextUnit>
    <TextUnit id="5444" loc="9.475">καὶ τότ' ἐγὼ θαλάμοιο θύρας πυκινῶς ἀραρυίας</TextUnit>
    <TextUnit id="5445" loc="9.476">ῥήξας ἐξῆλθον, καὶ ὑπέρθορον ἑρκίον αὐλῆς</TextUnit>
    <TextUnit id="5446" loc="9.477">ῥεῖα, λαθὼν φύλακάς τ' ἄνδρας δμῳάς τε γυναῖκας.</TextUnit>
    <TextUnit id="5447" loc="9.478">φεῦγον ἔπειτ' ἀπάνευθε δι' ̔Ελλάδος εὐρυχόροιο,</TextUnit>
    <TextUnit id="5448" loc="9.479">Φθίην δ' ἐξικόμην ἐριβώλακα μητέρα μήλων</TextUnit>
    <TextUnit id="5449" loc="9.480">ἐς Πηλῆα ἄναχθ': ὃ δέ με πρόφρων ὑπέδεκτο,</TextUnit>
    <TextUnit id="5450" loc="9.481">καί μ' ἐφίλης' ὡς εἴ τε πατὴρ ὃν παῖδα φιλήσῃ</TextUnit>
    <TextUnit id="5451" loc="9.482">μοῦνον τηλύγετον πολλοῖσιν ἐπὶ κτεάτεσσι,</TextUnit>
    <TextUnit id="5452" loc="9.483">καί μ' ἀφνειὸν ἔθηκε, πολὺν δέ μοι ὤπασε λαόν:</TextUnit>
    <TextUnit id="5453" loc="9.484">ναῖον δ' ἐσχατιὴν Φθίης Δολόπεσσιν ἀνάσσων.</TextUnit>
    <TextUnit id="5454" loc="9.485">καί σε τοσοῦτον ἔθηκα θεοῖς ἐπιείκελ' ̓Αχιλλεῦ,</TextUnit>
    <TextUnit id="5455" loc="9.486">ἐκ θυμοῦ φιλέων, ἐπεὶ οὐκ ἐθέλεσκες ἅμ' ἄλλῳ</TextUnit>
    <TextUnit id="5456" loc="9.487">οὔτ' ἐς δαῖτ' ἰέναι οὔτ' ἐν μεγάροισι πάσασθαι,</TextUnit>
    <TextUnit id="5457" loc="9.488">πρίν γ' ὅτε δή ς' ἐπ' ἐμοῖσιν ἐγὼ γούνεσσι καθίσσας</TextUnit>
    <TextUnit id="5458" loc="9.489">ὄψου τ' ἄσαιμι προταμὼν καὶ οἶνον ἐπισχών.</TextUnit>
    <TextUnit id="5459" loc="9.490">πολλάκι μοι κατέδευσας ἐπὶ στήθεσσι χιτῶνα</TextUnit>
    <TextUnit id="5460" loc="9.491">οἴνου ἀποβλύζων ἐν νηπιέῃ ἀλεγεινῇ.</TextUnit>
    <TextUnit id="5461" loc="9.492">ὣς ἐπὶ σοὶ μάλα πολλὰ πάθον καὶ πολλὰ μόγησα,</TextUnit>
    <TextUnit id="5462" loc="9.493">τὰ φρονέων ὅ μοι οὔ τι θεοὶ γόνον ἐξετέλειον</TextUnit>
    <TextUnit id="5463" loc="9.494">ἐξ ἐμεῦ: ἀλλὰ σὲ παῖδα θεοῖς ἐπιείκελ' ̓Αχιλλεῦ</TextUnit>
    <TextUnit id="5464" loc="9.495">ποιεύμην, ἵνα μοί ποτ' ἀεικέα λοιγὸν ἀμύνῃς.</TextUnit>
    <TextUnit id="5465" loc="9.496">ἀλλ' ̓Αχιλεῦ δάμασον θυμὸν μέγαν: οὐδέ τί σε χρὴ</TextUnit>
    <TextUnit id="5466" loc="9.497">νηλεὲς ἦτορ ἔχειν: στρεπτοὶ δέ τε καὶ θεοὶ αὐτοί,</TextUnit>
    <TextUnit id="5467" loc="9.498">τῶν περ καὶ μείζων ἀρετὴ τιμή τε βίη τε.</TextUnit>
    <TextUnit id="5468" loc="9.499">καὶ μὲν τοὺς θυέεσσι καὶ εὐχωλῇς ἀγανῇσι</TextUnit>
    <TextUnit id="5469" loc="9.500">λοιβῇ τε κνίσῃ τε παρατρωπῶς' ἄνθρωποι</TextUnit>
    <TextUnit id="5470" loc="9.501">λισσόμενοι, ὅτε κέν τις ὑπερβήῃ καὶ ἁμάρτῃ.</TextUnit>
    <TextUnit id="5471" loc="9.502">καὶ γάρ τε λιταί εἰσι Διὸς κοῦραι μεγάλοιο</TextUnit>
    <TextUnit id="5472" loc="9.503">χωλαί τε ῥυσαί τε παραβλῶπές τ' ὀφθαλμώ,</TextUnit>
    <TextUnit id="5473" loc="9.504">αἵ ῥά τε καὶ μετόπισθ' ἄτης ἀλέγουσι κιοῦσαι.</TextUnit>
    <TextUnit id="5474" loc="9.505">ἣ δ' ἄτη σθεναρή τε καὶ ἀρτίπος, οὕνεκα πάσας</TextUnit>
    <TextUnit id="5475" loc="9.506">πολλὸν ὑπεκπροθέει, φθάνει δέ τε πᾶσαν ἐπ' αἶαν</TextUnit>
    <TextUnit id="5476" loc="9.507">βλάπτους' ἀνθρώπους: αἳ δ' ἐξακέονται ὀπίσσω.</TextUnit>
    <TextUnit id="5477" loc="9.508">ὃς μέν τ' αἰδέσεται κούρας Διὸς ἆσσον ἰούσας,</TextUnit>
    <TextUnit id="5478" loc="9.509">τὸν δὲ μέγ' ὤνησαν καί τ' ἔκλυον εὐχομένοιο:</TextUnit>
    <TextUnit id="5479" loc="9.510">ὃς δέ κ' ἀνήνηται καί τε στερεῶς ἀποείπῃ,</TextUnit>
    <TextUnit id="5480" loc="9.511">λίσσονται δ' ἄρα ταί γε Δία Κρονίωνα κιοῦσαι</TextUnit>
    <TextUnit id="5481" loc="9.512">τῷ ἄτην ἅμ' ἕπεσθαι, ἵνα βλαφθεὶς ἀποτίσῃ.</TextUnit>
    <TextUnit id="5482" loc="9.513">ἀλλ' ̓Αχιλεῦ πόρε καὶ σὺ Διὸς κούρῃσιν ἕπεσθαι</TextUnit>
    <TextUnit id="5483" loc="9.514">τιμήν, ἥ τ' ἄλλων περ ἐπιγνάμπτει νόον ἐσθλῶν.</TextUnit>
    <TextUnit id="5484" loc="9.515">εἰ μὲν γὰρ μὴ δῶρα φέροι τὰ δ' ὄπισθ' ὀνομάζοι</TextUnit>
    <TextUnit id="5485" loc="9.516">̓Ατρεί̈δης, ἀλλ' αἰὲν ἐπιζαφελῶς χαλεπαίνοι,</TextUnit>
    <TextUnit id="5486" loc="9.517">οὐκ ἂν ἔγωγέ σε μῆνιν ἀπορρίψαντα κελοίμην</TextUnit>
    <TextUnit id="5487" loc="9.518">̓Αργείοισιν ἀμυνέμεναι χατέουσί περ ἔμπης:</TextUnit>
    <TextUnit id="5488" loc="9.519">νῦν δ' ἅμα τ' αὐτίκα πολλὰ διδοῖ τὰ δ' ὄπισθεν ὑπέστη,</TextUnit>
    <TextUnit id="5489" loc="9.520">ἄνδρας δὲ λίσσεσθαι ἐπιπροέηκεν ἀρίστους</TextUnit>
    <TextUnit id="5490" loc="9.521">κρινάμενος κατὰ λαὸν ̓Αχαιϊκόν, οἵ τε σοὶ αὐτῷ</TextUnit>
    <TextUnit id="5491" loc="9.522">φίλτατοι ̓Αργείων: τῶν μὴ σύ γε μῦθον ἐλέγξῃς</TextUnit>
    <TextUnit id="5492" loc="9.523">μηδὲ πόδας: πρὶν δ' οὔ τι νεμεσσητὸν κεχολῶσθαι.</TextUnit>
    <TextUnit id="5493" loc="9.524">οὕτω καὶ τῶν πρόσθεν ἐπευθόμεθα κλέα ἀνδρῶν</TextUnit>
    <TextUnit id="5494" loc="9.525">ἡρώων, ὅτε κέν τιν' ἐπιζάφελος χόλος ἵκοι:</TextUnit>
    <TextUnit id="5495" loc="9.526">δωρητοί τε πέλοντο παράρρητοί τ' ἐπέεσσι.</TextUnit>
    <TextUnit id="5496" loc="9.527">μέμνημαι τόδε ἔργον ἐγὼ πάλαι οὔ τι νέον γε</TextUnit>
    <TextUnit id="5497" loc="9.528">ὡς ἦν: ἐν δ' ὑμῖν ἐρέω πάντεσσι φίλοισι.</TextUnit>
    <TextUnit id="5498" loc="9.529">Κουρῆτές τ' ἐμάχοντο καὶ Αἰτωλοὶ μενεχάρμαι</TextUnit>
    <TextUnit id="5499" loc="9.530">ἀμφὶ πόλιν Καλυδῶνα καὶ ἀλλήλους ἐνάριζον,</TextUnit>
    <TextUnit id="5500" loc="9.531">Αἰτωλοὶ μὲν ἀμυνόμενοι Καλυδῶνος ἐραννῆς,</TextUnit>
    <TextUnit id="5501" loc="9.532">Κουρῆτες δὲ διαπραθέειν μεμαῶτες ̓́Αρηϊ.</TextUnit>
    <TextUnit id="5502" loc="9.533">καὶ γὰρ τοῖσι κακὸν χρυσόθρονος ̓́Αρτεμις ὦρσε</TextUnit>
    <TextUnit id="5503" loc="9.534">χωσαμένη ὅ οἱ οὔ τι θαλύσια γουνῷ ἀλωῆς</TextUnit>
    <TextUnit id="5504" loc="9.535">Οἰνεὺς ῥέξ': ἄλλοι δὲ θεοὶ δαίνυνθ' ἑκατόμβας,</TextUnit>
    <TextUnit id="5505" loc="9.536">οἴῃ δ' οὐκ ἔρρεξε Διὸς κούρῃ μεγάλοιο.</TextUnit>
    <TextUnit id="5506" loc="9.537">ἢ λάθετ' ἢ οὐκ ἐνόησεν: ἀάσατο δὲ μέγα θυμῷ.</TextUnit>
    <TextUnit id="5507" loc="9.538">ἣ δὲ χολωσαμένη δῖον γένος ἰοχέαιρα</TextUnit>
    <TextUnit id="5508" loc="9.539">ὦρσεν ἔπι χλούνην σῦν ἄγριον ἀργιόδοντα,</TextUnit>
    <TextUnit id="5509" loc="9.540">ὃς κακὰ πόλλ' ἕρδεσκεν ἔθων Οἰνῆος ἀλωήν:</TextUnit>
    <TextUnit id="5510" loc="9.541">πολλὰ δ' ὅ γε προθέλυμνα χαμαὶ βάλε δένδρεα μακρὰ</TextUnit>
    <TextUnit id="5511" loc="9.542">αὐτῇσιν ῥίζῃσι καὶ αὐτοῖς ἄνθεσι μήλων.</TextUnit>
    <TextUnit id="5512" loc="9.543">τὸν δ' υἱὸς Οἰνῆος ἀπέκτεινεν Μελέαγρος</TextUnit>
    <TextUnit id="5513" loc="9.544">πολλέων ἐκ πολίων θηρήτορας ἄνδρας ἀγείρας</TextUnit>
    <TextUnit id="5514" loc="9.545">καὶ κύνας: οὐ μὲν γάρ κε δάμη παύροισι βροτοῖσι:</TextUnit>
    <TextUnit id="5515" loc="9.546">τόσσος ἔην, πολλοὺς δὲ πυρῆς ἐπέβης' ἀλεγεινῆς.</TextUnit>
    <TextUnit id="5516" loc="9.547">ἣ δ' ἀμφ' αὐτῷ θῆκε πολὺν κέλαδον καὶ ἀϋτὴν</TextUnit>
    <TextUnit id="5517" loc="9.548">ἀμφὶ συὸς κεφαλῇ καὶ δέρματι λαχνήεντι,</TextUnit>
    <TextUnit id="5518" loc="9.549">Κουρήτων τε μεσηγὺ καὶ Αἰτωλῶν μεγαθύμων.</TextUnit>
    <TextUnit id="5519" loc="9.550">ὄφρα μὲν οὖν Μελέαγρος ἄρηι φίλος πολέμιζε,</TextUnit>
    <TextUnit id="5520" loc="9.551">τόφρα δὲ Κουρήτεσσι κακῶς ἦν, οὐδὲ δύναντο</TextUnit>
    <TextUnit id="5521" loc="9.552">τείχεος ἔκτοσθεν μίμνειν πολέες περ ἐόντες:</TextUnit>
    <TextUnit id="5522" loc="9.553">ἀλλ' ὅτε δὴ Μελέαγρον ἔδυ χόλος, ὅς τε καὶ ἄλλων</TextUnit>
    <TextUnit id="5523" loc="9.554">οἰδάνει ἐν στήθεσσι νόον πύκα περ φρονεόντων,</TextUnit>
    <TextUnit id="5524" loc="9.555">ἤτοι ὃ μητρὶ φίλῃ ̓Αλθαίῃ χωόμενος κῆρ</TextUnit>
    <TextUnit id="5525" loc="9.556">κεῖτο παρὰ μνηστῇ ἀλόχῳ καλῇ Κλεοπάτρῃ</TextUnit>
    <TextUnit id="5526" loc="9.557">κούρῃ Μαρπήσσης καλλισφύρου Εὐηνίνης</TextUnit>
    <TextUnit id="5527" loc="9.558">̓́Ιδεώ θ', ὃς κάρτιστος ἐπιχθονίων γένετ' ἀνδρῶν</TextUnit>
    <TextUnit id="5528" loc="9.559">τῶν τότε: καί ῥα ἄνακτος ἐναντίον εἵλετο τόξον</TextUnit>
    <TextUnit id="5529" loc="9.560">Φοίβου ̓Απόλλωνος καλλισφύρου εἵνεκα νύμφης,</TextUnit>
    <TextUnit id="5530" loc="9.561">τὴν δὲ τότ' ἐν μεγάροισι πατὴρ καὶ πότνια μήτηρ</TextUnit>
    <TextUnit id="5531" loc="9.562">̓Αλκυόνην καλέεσκον ἐπώνυμον, οὕνεκ' ἄρ' αὐτῆς</TextUnit>
    <TextUnit id="5532" loc="9.563">μήτηρ ἀλκυόνος πολυπενθέος οἶτον ἔχουσα</TextUnit>
    <TextUnit id="5533" loc="9.564">κλαῖεν ὅ μιν ἑκάεργος ἀνήρπασε Φοῖβος ̓Απόλλων:</TextUnit>
    <TextUnit id="5534" loc="9.565">τῇ ὅ γε παρκατέλεκτο χόλον θυμαλγέα πέσσων</TextUnit>
    <TextUnit id="5535" loc="9.566">ἐξ ἀρέων μητρὸς κεχολωμένος, ἥ ῥα θεοῖσι</TextUnit>
    <TextUnit id="5536" loc="9.567">πόλλ' ἀχέους' ἠρᾶτο κασιγνήτοιο φόνοιο,</TextUnit>
    <TextUnit id="5537" loc="9.568">πολλὰ δὲ καὶ γαῖαν πολυφόρβην χερσὶν ἀλοία</TextUnit>
    <TextUnit id="5538" loc="9.569">κικλήσκους' ̓Αί̈δην καὶ ἐπαινὴν Περσεφόνειαν</TextUnit>
    <TextUnit id="5539" loc="9.570">πρόχνυ καθεζομένη, δεύοντο δὲ δάκρυσι κόλποι,</TextUnit>
    <TextUnit id="5540" loc="9.571">παιδὶ δόμεν θάνατον: τῆς δ' ἠεροφοῖτις ̓Ερινὺς</TextUnit>
    <TextUnit id="5541" loc="9.572">ἔκλυεν ἐξ ̓Ερέβεσφιν ἀμείλιχον ἦτορ ἔχουσα.</TextUnit>
    <TextUnit id="5542" loc="9.573">τῶν δὲ τάχ' ἀμφὶ πύλας ὅμαδος καὶ δοῦπος ὀρώρει</TextUnit>
    <TextUnit id="5543" loc="9.574">πύργων βαλλομένων: τὸν δὲ λίσσοντο γέροντες</TextUnit>
    <TextUnit id="5544" loc="9.575">Αἰτωλῶν, πέμπον δὲ θεῶν ἱερῆας ἀρίστους,</TextUnit>
    <TextUnit id="5545" loc="9.576">ἐξελθεῖν καὶ ἀμῦναι ὑποσχόμενοι μέγα δῶρον:</TextUnit>
    <TextUnit id="5546" loc="9.577">ὁππόθι πιότατον πεδίον Καλυδῶνος ἐραννῆς,</TextUnit>
    <TextUnit id="5547" loc="9.578">ἔνθά μιν ἤνωγον τέμενος περικαλλὲς ἑλέσθαι</TextUnit>
    <TextUnit id="5548" loc="9.579">πεντηκοντόγυον, τὸ μὲν ἥμισυ οἰνοπέδοιο,</TextUnit>
    <TextUnit id="5549" loc="9.580">ἥμισυ δὲ ψιλὴν ἄροσιν πεδίοιο ταμέσθαι.</TextUnit>
    <TextUnit id="5550" loc="9.581">πολλὰ δέ μιν λιτάνευε γέρων ἱππηλάτα Οἰνεὺς</TextUnit>
    <TextUnit id="5551" loc="9.582">οὐδοῦ ἐπεμβεβαὼς ὑψηρεφέος θαλάμοιο</TextUnit>
    <TextUnit id="5552" loc="9.583">σείων κολλητὰς σανίδας γουνούμενος υἱόν:</TextUnit>
    <TextUnit id="5553" loc="9.584">πολλὰ δὲ τόν γε κασίγνηται καὶ πότνια μήτηρ</TextUnit>
    <TextUnit id="5554" loc="9.585">ἐλλίσσονθ': ὃ δὲ μᾶλλον ἀναίνετο: πολλὰ δ' ἑταῖροι,</TextUnit>
    <TextUnit id="5555" loc="9.586">οἵ οἱ κεδνότατοι καὶ φίλτατοι ἦσαν ἁπάντων:</TextUnit>
    <TextUnit id="5556" loc="9.587">ἀλλ' οὐδ' ὧς τοῦ θυμὸν ἐνὶ στήθεσσιν ἔπειθον,</TextUnit>
    <TextUnit id="5557" loc="9.588">πρίν γ' ὅτε δὴ θάλαμος πύκ' ἐβάλλετο, τοὶ δ' ἐπὶ πύργων</TextUnit>
    <TextUnit id="5558" loc="9.589">βαῖνον Κουρῆτες καὶ ἐνέπρηθον μέγα ἄστυ.</TextUnit>
    <TextUnit id="5559" loc="9.590">καὶ τότε δὴ Μελέαγρον ἐύ̈ζωνος παράκοιτις</TextUnit>
    <TextUnit id="5560" loc="9.591">λίσσετ' ὀδυρομένη, καί οἱ κατέλεξεν ἅπαντα</TextUnit>
    <TextUnit id="5561" loc="9.592">κήδε', ὅς' ἀνθρώποισι πέλει τῶν ἄστυ ἁλώῃ:</TextUnit>
    <TextUnit id="5562" loc="9.593">ἄνδρας μὲν κτείνουσι, πόλιν δέ τε πῦρ ἀμαθύνει,</TextUnit>
    <TextUnit id="5563" loc="9.594">τέκνα δέ τ' ἄλλοι ἄγουσι βαθυζώνους τε γυναῖκας.</TextUnit>
    <TextUnit id="5564" loc="9.595">τοῦ δ' ὠρίνετο θυμὸς ἀκούοντος κακὰ ἔργα,</TextUnit>
    <TextUnit id="5565" loc="9.596">βῆ δ' ἰέναι, χροὶ̈ δ' ἔντε' ἐδύσετο παμφανόωντα.</TextUnit>
    <TextUnit id="5566" loc="9.597">ὣς ὃ μὲν Αἰτωλοῖσιν ἀπήμυνεν κακὸν ἦμαρ</TextUnit>
    <TextUnit id="5567" loc="9.598">εἴξας ᾧ θυμῷ: τῷ δ' οὐκέτι δῶρα τέλεσσαν</TextUnit>
    <TextUnit id="5568" loc="9.599">πολλά τε καὶ χαρίεντα, κακὸν δ' ἤμυνε καὶ αὔτως.</TextUnit>
    <TextUnit id="5569" loc="9.600">ἀλλὰ σὺ μή μοι ταῦτα νόει φρεσί, μὴ δέ σε δαίμων</TextUnit>
    <TextUnit id="5570" loc="9.601">ἐνταῦθα τρέψειε φίλος: κάκιον δέ κεν εἴη</TextUnit>
    <TextUnit id="5571" loc="9.602">νηυσὶν καιομένῃσιν ἀμυνέμεν: ἀλλ' ἐπὶ δώρων</TextUnit>
    <TextUnit id="5572" loc="9.603">ἔρχεο: ἶσον γάρ σε θεῷ τίσουσιν ̓Αχαιοί.</TextUnit>
    <TextUnit id="5573" loc="9.604">εἰ δέ κ' ἄτερ δώρων πόλεμον φθισήνορα δύῃς</TextUnit>
    <TextUnit id="5574" loc="9.605">οὐκέθ' ὁμῶς τιμῆς ἔσεαι πόλεμόν περ ἀλαλκών,</TextUnit>
    <TextUnit id="5575" loc="9.606">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="5576" loc="9.607">Φοῖνιξ ἄττα γεραιὲ διοτρεφὲς οὔ τί με ταύτης</TextUnit>
    <TextUnit id="5577" loc="9.608">χρεὼ τιμῆς: φρονέω δὲ τετιμῆσθαι Διὸς αἴσῃ,</TextUnit>
    <TextUnit id="5578" loc="9.609">ἥ μ' ἕξει παρὰ νηυσὶ κορωνίσιν εἰς ὅ κ' ἀϋτμὴ</TextUnit>
    <TextUnit id="5579" loc="9.610">ἐν στήθεσσι μένῃ καί μοι φίλα γούνατ' ὀρώρῃ.</TextUnit>
    <TextUnit id="5580" loc="9.611">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσι:</TextUnit>
    <TextUnit id="5581" loc="9.612">μή μοι σύγχει θυμὸν ὀδυρόμενος καὶ ἀχεύων</TextUnit>
    <TextUnit id="5582" loc="9.613">̓Ατρεί̈δῃ ἥρωϊ φέρων χάριν: οὐδέ τί σε χρὴ</TextUnit>
    <TextUnit id="5583" loc="9.614">τὸν φιλέειν, ἵνα μή μοι ἀπέχθηαι φιλέοντι.</TextUnit>
    <TextUnit id="5584" loc="9.615">καλόν τοι σὺν ἐμοὶ τὸν κήδειν ὅς κ' ἐμὲ κήδῃ:</TextUnit>
    <TextUnit id="5585" loc="9.616">ἶσον ἐμοὶ βασίλευε καὶ ἥμισυ μείρεο τιμῆς.</TextUnit>
    <TextUnit id="5586" loc="9.617">οὗτοι δ' ἀγγελέουσι, σὺ δ' αὐτόθι λέξεο μίμνων</TextUnit>
    <TextUnit id="5587" loc="9.618">εὐνῇ ἔνι μαλακῇ: ἅμα δ' ἠοῖ φαινομένηφι</TextUnit>
    <TextUnit id="5588" loc="9.619">φρασσόμεθ' ἤ κε νεώμεθ' ἐφ' ἡμέτερ' ἦ κε μένωμεν.</TextUnit>
    <TextUnit id="5589" loc="9.620">ἦ καὶ Πατρόκλῳ ὅ γ' ἐπ' ὀφρύσι νεῦσε σιωπῇ</TextUnit>
    <TextUnit id="5590" loc="9.621">Φοίνικι στορέσαι πυκινὸν λέχος, ὄφρα τάχιστα</TextUnit>
    <TextUnit id="5591" loc="9.622">ἐκ κλισίης νόστοιο μεδοίατο: τοῖσι δ' ἄρ' Αἴας</TextUnit>
    <TextUnit id="5592" loc="9.623">ἀντίθεος Τελαμωνιάδης μετὰ μῦθον ἔειπε:</TextUnit>
    <TextUnit id="5593" loc="9.624">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="5594" loc="9.625">ἴομεν: οὐ γάρ μοι δοκέει μύθοιο τελευτὴ</TextUnit>
    <TextUnit id="5595" loc="9.626">τῇδέ γ' ὁδῷ κρανέεσθαι: ἀπαγγεῖλαι δὲ τάχιστα</TextUnit>
    <TextUnit id="5596" loc="9.627">χρὴ μῦθον Δαναοῖσι καὶ οὐκ ἀγαθόν περ ἐόντα</TextUnit>
    <TextUnit id="5597" loc="9.628">οἵ που νῦν ἕαται ποτιδέγμενοι. αὐτάρ ̓Αχιλλεὺς</TextUnit>
    <TextUnit id="5598" loc="9.629">ἄγριον ἐν στήθεσσι θέτο μεγαλήτορα θυμὸν</TextUnit>
    <TextUnit id="5599" loc="9.630">σχέτλιος, οὐδὲ μετατρέπεται φιλότητος ἑταίρων</TextUnit>
    <TextUnit id="5600" loc="9.631">τῆς ᾗ μιν παρὰ νηυσὶν ἐτίομεν ἔξοχον ἄλλων</TextUnit>
    <TextUnit id="5601" loc="9.632">νηλής: καὶ μέν τίς τε κασιγνήτοιο φονῆος</TextUnit>
    <TextUnit id="5602" loc="9.633">ποινὴν ἢ οὗ παιδὸς ἐδέξατο τεθνηῶτος:</TextUnit>
    <TextUnit id="5603" loc="9.634">καί ῥ' ὃ μὲν ἐν δήμῳ μένει αὐτοῦ πόλλ' ἀποτίσας,</TextUnit>
    <TextUnit id="5604" loc="9.635">τοῦ δέ τ' ἐρητύεται κραδίη καὶ θυμὸς ἀγήνωρ</TextUnit>
    <TextUnit id="5605" loc="9.636">ποινὴν δεξαμένῳ: σοὶ δ' ἄληκτόν τε κακόν τε</TextUnit>
    <TextUnit id="5606" loc="9.637">θυμὸν ἐνὶ στήθεσσι θεοὶ θέσαν εἵνεκα κούρης</TextUnit>
    <TextUnit id="5607" loc="9.638">οἴης: νῦν δέ τοι ἑπτὰ παρίσχομεν ἔξοχ' ἀρίστας,</TextUnit>
    <TextUnit id="5608" loc="9.639">ἄλλά τε πόλλ' ἐπὶ τῇσι: σὺ δ' ἵλαον ἔνθεο θυμόν,</TextUnit>
    <TextUnit id="5609" loc="9.640">αἴδεσσαι δὲ μέλαθρον: ὑπωρόφιοι δέ τοί εἰμεν</TextUnit>
    <TextUnit id="5610" loc="9.641">πληθύος ἐκ Δαναῶν, μέμαμεν δέ τοι ἔξοχον ἄλλων</TextUnit>
    <TextUnit id="5611" loc="9.642">κήδιστοί τ' ἔμεναι καὶ φίλτατοι ὅσσοι ̓Αχαιοί.</TextUnit>
    <TextUnit id="5612" loc="9.643">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="5613" loc="9.644">Αἶαν διογενὲς Τελαμώνιε κοίρανε λαῶν</TextUnit>
    <TextUnit id="5614" loc="9.645">πάντά τί μοι κατὰ θυμὸν ἐείσαο μυθήσασθαι:</TextUnit>
    <TextUnit id="5615" loc="9.646">ἀλλά μοι οἰδάνεται κραδίη χόλῳ ὁππότε κείνων</TextUnit>
    <TextUnit id="5616" loc="9.647">μνήσομαι ὥς μ' ἀσύφηλον ἐν ̓Αργείοισιν ἔρεξεν</TextUnit>
    <TextUnit id="5617" loc="9.648">̓Ατρεί̈δης ὡς εἴ τιν' ἀτίμητον μετανάστην.</TextUnit>
    <TextUnit id="5618" loc="9.649">ἀλλ' ὑμεῖς ἔρχεσθε καὶ ἀγγελίην ἀπόφασθε:</TextUnit>
    <TextUnit id="5619" loc="9.650">οὐ γὰρ πρὶν πολέμοιο μεδήσομαι αἱματόεντος</TextUnit>
    <TextUnit id="5620" loc="9.651">πρίν γ' υἱὸν Πριάμοιο δαί̈φρονος ̔́Εκτορα δῖον</TextUnit>
    <TextUnit id="5621" loc="9.652">Μυρμιδόνων ἐπί τε κλισίας καὶ νῆας ἱκέσθαι</TextUnit>
    <TextUnit id="5622" loc="9.653">κτείνοντ' ̓Αργείους, κατά τε σμῦξαι πυρὶ νῆας.</TextUnit>
    <TextUnit id="5623" loc="9.654">ἀμφὶ δέ τοι τῇ ἐμῇ κλισίῃ καὶ νηὶ̈ μελαίνῃ</TextUnit>
    <TextUnit id="5624" loc="9.655">̔́Εκτορα καὶ μεμαῶτα μάχης σχήσεσθαι ὀί̈ω.</TextUnit>
    <TextUnit id="5625" loc="9.656">ὣς ἔφαθ', οἳ δὲ ἕκαστος ἑλὼν δέπας ἀμφικύπελλον</TextUnit>
    <TextUnit id="5626" loc="9.657">σπείσαντες παρὰ νῆας ἴσαν πάλιν: ἦρχε δ' ̓Οδυσσεύς.</TextUnit>
    <TextUnit id="5627" loc="9.658">Πάτροκλος δ' ἑτάροισιν ἰδὲ δμωῇσι κέλευσε</TextUnit>
    <TextUnit id="5628" loc="9.659">Φοίνικι στορέσαι πυκινὸν λέχος ὅττι τάχιστα.</TextUnit>
    <TextUnit id="5629" loc="9.660">αἳ δ' ἐπιπειθόμεναι στόρεσαν λέχος ὡς ἐκέλευσε</TextUnit>
    <TextUnit id="5630" loc="9.661">κώεά τε ῥῆγός τε λίνοιό τε λεπτὸν ἄωτον.</TextUnit>
    <TextUnit id="5631" loc="9.662">ἔνθ' ὃ γέρων κατέλεκτο καὶ ἠῶ δῖαν ἔμιμνεν.</TextUnit>
    <TextUnit id="5632" loc="9.663">αὐτὰρ ̓Αχιλλεὺς εὗδε μυχῷ κλισίης εὐπήκτου:</TextUnit>
    <TextUnit id="5633" loc="9.664">τῷ δ' ἄρα παρκατέλεκτο γυνή, τὴν Λεσβόθεν ἦγε,</TextUnit>
    <TextUnit id="5634" loc="9.665">Φόρβαντος θυγάτηρ Διομήδη καλλιπάρῃος.</TextUnit>
    <TextUnit id="5635" loc="9.666">Πάτροκλος δ' ἑτέρωθεν ἐλέξατο: πὰρ δ' ἄρα καὶ τῷ</TextUnit>
    <TextUnit id="5636" loc="9.667">̓͂Ιφις ἐύ̈ζωνος, τήν οἱ πόρε δῖος ̓Αχιλλεὺς</TextUnit>
    <TextUnit id="5637" loc="9.668">Σκῦρον ἑλὼν αἰπεῖαν ̓Ενυῆος πτολίεθρον.</TextUnit>
    <TextUnit id="5638" loc="9.669">οἳ δ' ὅτε δὴ κλισίῃσιν ἐν ̓Ατρεί̈δαο γένοντο.</TextUnit>
    <TextUnit id="5639" loc="9.670">τοὺς μὲν ἄρα χρυσέοισι κυπέλλοις υἷες ̓Αχαιῶν</TextUnit>
    <TextUnit id="5640" loc="9.671">δειδέχατ' ἄλλοθεν ἄλλος ἀνασταδόν, ἔκ τ' ἐρέοντο:</TextUnit>
    <TextUnit id="5641" loc="9.672">πρῶτος δ' ἐξερέεινεν ἄναξ ἀνδρῶν ̓Αγαμέμνων:</TextUnit>
    <TextUnit id="5642" loc="9.673">εἴπ' ἄγε μ' ὦ πολύαιν' ̓Οδυσεῦ μέγα κῦδος ̓Αχαιῶν</TextUnit>
    <TextUnit id="5643" loc="9.674">ἤ ῥ' ἐθέλει νήεσσιν ἀλεξέμεναι δήϊον πῦρ,</TextUnit>
    <TextUnit id="5644" loc="9.675">ἦ ἀπέειπε, χόλος δ' ἔτ' ἔχει μεγαλήτορα θυμόν;</TextUnit>
    <TextUnit id="5645" loc="9.676">τὸν δ' αὖτε προσέειπε πολύτλας δῖος ̓Οδυσσεύς:</TextUnit>
    <TextUnit id="5646" loc="9.677">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="5647" loc="9.678">κεῖνός γ' οὐκ ἐθέλει σβέσσαι χόλον, ἀλλ' ἔτι μᾶλλον</TextUnit>
    <TextUnit id="5648" loc="9.679">πιμπλάνεται μένεος, σὲ δ' ἀναίνεται ἠδὲ σὰ δῶρα.</TextUnit>
    <TextUnit id="5649" loc="9.680">αὐτόν σε φράζεσθαι ἐν ̓Αργείοισιν ἄνωγεν</TextUnit>
    <TextUnit id="5650" loc="9.681">ὅππως κεν νῆάς τε σαῷς καὶ λαὸν ̓Αχαιῶν:</TextUnit>
    <TextUnit id="5651" loc="9.682">αὐτὸς δ' ἠπείλησεν ἅμ' ἠοῖ φαινομένηφι</TextUnit>
    <TextUnit id="5652" loc="9.683">νῆας ἐϋσσέλμους ἅλαδ' ἑλκέμεν ἀμφιελίσσας.</TextUnit>
    <TextUnit id="5653" loc="9.684">καὶ δ' ἂν τοῖς ἄλλοισιν ἔφη παραμυθήσασθαι</TextUnit>
    <TextUnit id="5654" loc="9.685">οἴκαδ' ἀποπλείειν, ἐπεὶ οὐκέτι δήετε τέκμωρ</TextUnit>
    <TextUnit id="5655" loc="9.686">̓Ιλίου αἰπεινῆς: μάλα γάρ ἑθεν εὐρύοπα Ζεὺς</TextUnit>
    <TextUnit id="5656" loc="9.687">χεῖρα ἑὴν ὑπερέσχε, τεθαρσήκασι δὲ λαοί.</TextUnit>
    <TextUnit id="5657" loc="9.688">ὣς ἔφατ': εἰσὶ καὶ οἵδε τάδ' εἰπέμεν, οἵ μοι ἕποντο,</TextUnit>
    <TextUnit id="5658" loc="9.689">Αἴας καὶ κήρυκε δύω πεπνυμένω ἄμφω.</TextUnit>
    <TextUnit id="5659" loc="9.690">Φοῖνιξ δ' αὖθ' ὃ γέρων κατελέξατο, ὡς γὰρ ἀνώγει,</TextUnit>
    <TextUnit id="5660" loc="9.691">ὄφρά οἱ ἐν νήεσσι φίλην ἐς πατρίδ' ἕπηται</TextUnit>
    <TextUnit id="5661" loc="9.692">αὔριον, ἢν ἐθέλῃσιν: ἀνάγκῃ δ' οὔ τί μιν ἄξει.</TextUnit>
    <TextUnit id="5662" loc="9.693">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ</TextUnit>
    <TextUnit id="5663" loc="9.694">μῦθον ἀγασσάμενοι: μάλα γὰρ κρατερῶς ἀγόρευσε.</TextUnit>
    <TextUnit id="5664" loc="9.695">δὴν δ' ἄνεῳ ἦσαν τετιηότες υἷες ̓Αχαιῶν:</TextUnit>
    <TextUnit id="5665" loc="9.696">ὀψὲ δὲ δὴ μετέειπε βοὴν ἀγαθὸς Διομήδης:</TextUnit>
    <TextUnit id="5666" loc="9.697">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="5667" loc="9.698">μὴ ὄφελες λίσσεσθαι ἀμύμονα Πηλεί̈ωνα</TextUnit>
    <TextUnit id="5668" loc="9.699">μυρία δῶρα διδούς: ὃ δ' ἀγήνωρ ἐστὶ καὶ ἄλλως:</TextUnit>
    <TextUnit id="5669" loc="9.700">νῦν αὖ μιν πολὺ μᾶλλον ἀγηνορίῃσιν ἐνῆκας.</TextUnit>
    <TextUnit id="5670" loc="9.701">ἀλλ' ἤτοι κεῖνον μὲν ἐάσομεν ἤ κεν ἴῃσιν</TextUnit>
    <TextUnit id="5671" loc="9.702">ἦ κε μένῃ: τότε δ' αὖτε μαχήσεται ὁππότε κέν μιν</TextUnit>
    <TextUnit id="5672" loc="9.703">θυμὸς ἐνὶ στήθεσσιν ἀνώγῃ καὶ θεὸς ὄρσῃ.</TextUnit>
    <TextUnit id="5673" loc="9.704">ἀλλ' ἄγεθ' ὡς ἂν ἐγὼ εἴπω πειθώμεθα πάντες:</TextUnit>
    <TextUnit id="5674" loc="9.705">νῦν μὲν κοιμήσασθε τεταρπόμενοι φίλον ἦτορ</TextUnit>
    <TextUnit id="5675" loc="9.706">σίτου καὶ οἴνοιο: τὸ γὰρ μένος ἐστὶ καὶ ἀλκή:</TextUnit>
    <TextUnit id="5676" loc="9.707">αὐτὰρ ἐπεί κε φανῇ καλὴ ῥοδοδάκτυλος ̓Ηώς,</TextUnit>
    <TextUnit id="5677" loc="9.708">καρπαλίμως πρὸ νεῶν ἐχέμεν λαόν τε καὶ ἵππους</TextUnit>
    <TextUnit id="5678" loc="9.709">ὀτρύνων, καὶ δ' αὐτὸς ἐνὶ πρώτοισι μάχεσθαι.</TextUnit>
    <TextUnit id="5679" loc="9.710">ὣς ἔφαθ', οἳ δ' ἄρα πάντες ἐπῄνησαν βασιλῆες</TextUnit>
    <TextUnit id="5680" loc="9.711">μῦθον ἀγασσάμενοι Διομήδεος ἱπποδάμοιο.</TextUnit>
    <TextUnit id="5681" loc="9.712">καὶ τότε δὴ σπείσαντες ἔβαν κλισίην δὲ ἕκαστος,</TextUnit>
    <TextUnit id="5682" loc="9.713">ἔνθα δὲ κοιμήσαντο καὶ ὕπνου δῶρον ἕλοντο.</TextUnit>
    <TextUnit id="5683" loc="10.1">ἄλλοι μὲν παρὰ νηυσὶν ἀριστῆες Παναχαιῶν</TextUnit>
    <TextUnit id="5684" loc="10.2">εὗδον παννύχιοι μαλακῷ δεδμημένοι ὕπνῳ:</TextUnit>
    <TextUnit id="5685" loc="10.3">ἀλλ' οὐκ ̓Ατρεί̈δην ̓Αγαμέμνονα ποιμένα λαῶν</TextUnit>
    <TextUnit id="5686" loc="10.4">ὕπνος ἔχε γλυκερὸς πολλὰ φρεσὶν ὁρμαίνοντα.</TextUnit>
    <TextUnit id="5687" loc="10.5">ὡς δ' ὅτ' ἂν ἀστράπτῃ πόσις ̔́Ηρης ἠϋκόμοιο</TextUnit>
    <TextUnit id="5688" loc="10.6">τεύχων ἢ πολὺν ὄμβρον ἀθέσφατον ἠὲ χάλαζαν</TextUnit>
    <TextUnit id="5689" loc="10.7">ἢ νιφετόν, ὅτε πέρ τε χιὼν ἐπάλυνεν ἀρούρας,</TextUnit>
    <TextUnit id="5690" loc="10.8">ἠέ ποθι πτολέμοιο μέγα στόμα πευκεδανοῖο,</TextUnit>
    <TextUnit id="5691" loc="10.9">ὣς πυκίν' ἐν στήθεσσιν ἀνεστενάχιζ' ̓Αγαμέμνων</TextUnit>
    <TextUnit id="5692" loc="10.10">νειόθεν ἐκ κραδίης, τρομέοντο δέ οἱ φρένες ἐντός.</TextUnit>
    <TextUnit id="5693" loc="10.11">ἤτοι ὅτ' ἐς πεδίον τὸ Τρωϊκὸν ἀθρήσειε,</TextUnit>
    <TextUnit id="5694" loc="10.12">θαύμαζεν πυρὰ πολλὰ τὰ καίετο ̓Ιλιόθι πρὸ</TextUnit>
    <TextUnit id="5695" loc="10.13">αὐλῶν συρίγγων τ' ἐνοπὴν ὅμαδόν τ' ἀνθρώπων.</TextUnit>
    <TextUnit id="5696" loc="10.14">αὐτὰρ ὅτ' ἐς νῆάς τε ἴδοι καὶ λαὸν ̓Αχαιῶν,</TextUnit>
    <TextUnit id="5697" loc="10.15">πολλὰς ἐκ κεφαλῆς προθελύμνους ἕλκετο χαίτας</TextUnit>
    <TextUnit id="5698" loc="10.16">ὑψόθ' ἐόντι Διί, μέγα δ' ἔστενε κυδάλιμον κῆρ.</TextUnit>
    <TextUnit id="5699" loc="10.17">ἥδε δέ οἱ κατὰ θυμὸν ἀρίστη φαίνετο βουλὴ</TextUnit>
    <TextUnit id="5700" loc="10.18">Νέστορ' ἔπι πρῶτον Νηλήϊον ἐλθέμεν ἀνδρῶν,</TextUnit>
    <TextUnit id="5701" loc="10.19">εἴ τινά οἱ σὺν μῆτιν ἀμύμονα τεκτήναιτο,</TextUnit>
    <TextUnit id="5702" loc="10.20">ἥ τις ἀλεξίκακος πᾶσιν Δαναοῖσι γένοιτο.</TextUnit>
    <TextUnit id="5703" loc="10.21">ὀρθωθεὶς δ' ἔνδυνε περὶ στήθεσσι χιτῶνα,</TextUnit>
    <TextUnit id="5704" loc="10.22">ποσσὶ δ' ὑπὸ λιπαροῖσιν ἐδήσατο καλὰ πέδιλα,</TextUnit>
    <TextUnit id="5705" loc="10.23">ἀμφὶ δ' ἔπειτα δαφοινὸν ἑέσσατο δέρμα λέοντος</TextUnit>
    <TextUnit id="5706" loc="10.24">αἴθωνος μεγάλοιο ποδηνεκές, εἵλετο δ' ἔγχος.</TextUnit>
    <TextUnit id="5707" loc="10.25">ὣς δ' αὔτως Μενέλαον ἔχε τρόμος: οὐδὲ γὰρ αὐτῷ</TextUnit>
    <TextUnit id="5708" loc="10.26">ὕπνος ἐπὶ βλεφάροισιν ἐφίζανε: μή τι πάθοιεν</TextUnit>
    <TextUnit id="5709" loc="10.27">̓Αργεῖοι, τοὶ δὴ ἕθεν εἵνεκα πουλὺν ἐφ' ὑγρὴν</TextUnit>
    <TextUnit id="5710" loc="10.28">ἤλυθον ἐς Τροίην πόλεμον θρασὺν ὁρμαίνοντες.</TextUnit>
    <TextUnit id="5711" loc="10.29">παρδαλέῃ μὲν πρῶτα μετάφρενον εὐρὺ κάλυψε</TextUnit>
    <TextUnit id="5712" loc="10.30">ποικίλῃ, αὐτὰρ ἐπὶ στεφάνην κεφαλῆφιν ἀείρας</TextUnit>
    <TextUnit id="5713" loc="10.31">θήκατο χαλκείην, δόρυ δ' εἵλετο χειρὶ παχείῃ.</TextUnit>
    <TextUnit id="5714" loc="10.32">βῆ δ' ἴμεν ἀνστήσων ὃν ἀδελφεόν, ὃς μέγα πάντων</TextUnit>
    <TextUnit id="5715" loc="10.33">̓Αργείων ἤνασσε, θεὸς δ' ὣς τίετο δήμῳ.</TextUnit>
    <TextUnit id="5716" loc="10.34">τὸν δ' εὗρ' ἀμφ' ὤμοισι τιθήμενον ἔντεα καλὰ</TextUnit>
    <TextUnit id="5717" loc="10.35">νηὶ̈ πάρα πρύμνῃ: τῷ δ' ἀσπάσιος γένετ' ἐλθών.</TextUnit>
    <TextUnit id="5718" loc="10.36">τὸν πρότερος προσέειπε βοὴν ἀγαθὸς Μενέλαος:</TextUnit>
    <TextUnit id="5719" loc="10.37">τίφθ' οὕτως ἠθεῖε κορύσσεαι; ἦ τιν' ἑταίρων</TextUnit>
    <TextUnit id="5720" loc="10.38">ὀτρυνέεις Τρώεσσιν ἐπίσκοπον; ἀλλὰ μάλ' αἰνῶς</TextUnit>
    <TextUnit id="5721" loc="10.39">δείδω μὴ οὔ τίς τοι ὑπόσχηται τόδε ἔργον</TextUnit>
    <TextUnit id="5722" loc="10.40">ἄνδρας δυσμενέας σκοπιαζέμεν οἶος ἐπελθὼν</TextUnit>
    <TextUnit id="5723" loc="10.41">νύκτα δι' ἀμβροσίην: μάλα τις θρασυκάρδιος ἔσται.</TextUnit>
    <TextUnit id="5724" loc="10.42">τὸν δ' ἀπαμειβόμενος προσέφη κρείων ̓Αγαμέμνων:</TextUnit>
    <TextUnit id="5725" loc="10.43">χρεὼ βουλῆς ἐμὲ καὶ σὲ διοτρεφὲς ὦ Μενέλαε</TextUnit>
    <TextUnit id="5726" loc="10.44">κερδαλέης, ἥ τίς κεν ἐρύσσεται ἠδὲ σαώσει</TextUnit>
    <TextUnit id="5727" loc="10.45">̓Αργείους καὶ νῆας, ἐπεὶ Διὸς ἐτράπετο φρήν.</TextUnit>
    <TextUnit id="5728" loc="10.46">̔Εκτορέοις ἄρα μᾶλλον ἐπὶ φρένα θῆχ' ἱεροῖσιν:</TextUnit>
    <TextUnit id="5729" loc="10.47">οὐ γάρ πω ἰδόμην, οὐδ' ἔκλυον αὐδήσαντος</TextUnit>
    <TextUnit id="5730" loc="10.48">ἄνδρ' ἕνα τοσσάδε μέρμερ' ἐπ' ἤματι μητίσασθαι,</TextUnit>
    <TextUnit id="5731" loc="10.49">ὅσς' ̔́Εκτωρ ἔρρεξε Διὶ̈ φίλος υἷας ̓Αχαιῶν</TextUnit>
    <TextUnit id="5732" loc="10.50">αὔτως, οὔτε θεᾶς υἱὸς φίλος οὔτε θεοῖο.</TextUnit>
    <TextUnit id="5733" loc="10.51">ἔργα δ' ἔρεξ' ὅσα φημὶ μελησέμεν ̓Αργείοισι</TextUnit>
    <TextUnit id="5734" loc="10.52">δηθά τε καὶ δολιχόν: τόσα γὰρ κακὰ μήσατ' ̓Αχαιούς.</TextUnit>
    <TextUnit id="5735" loc="10.53">ἀλλ' ἴθι νῦν Αἴαντα καὶ ̓Ιδομενῆα κάλεσσον</TextUnit>
    <TextUnit id="5736" loc="10.54">ῥίμφα θέων παρὰ νῆας: ἐγὼ δ' ἐπὶ Νέστορα δῖον</TextUnit>
    <TextUnit id="5737" loc="10.55">εἶμι, καὶ ὀτρυνέω ἀνστήμεναι, αἴ κ' ἐθέλῃσιν</TextUnit>
    <TextUnit id="5738" loc="10.56">ἐλθεῖν ἐς φυλάκων ἱερὸν τέλος ἠδ' ἐπιτεῖλαι.</TextUnit>
    <TextUnit id="5739" loc="10.57">κείνῳ γάρ κε μάλιστα πιθοίατο: τοῖο γὰρ υἱὸς</TextUnit>
    <TextUnit id="5740" loc="10.58">σημαίνει φυλάκεσσι καὶ ̓Ιδομενῆος ὀπάων</TextUnit>
    <TextUnit id="5741" loc="10.59">Μηριόνης: τοῖσιν γὰρ ἐπετράπομέν γε μάλιστα.</TextUnit>
    <TextUnit id="5742" loc="10.60">τὸν δ' ἠμείβετ' ἔπειτα βοὴν ἀγαθὸς Μενέλαος:</TextUnit>
    <TextUnit id="5743" loc="10.61">πῶς γάρ μοι μύθῳ ἐπιτέλλεαι ἠδὲ κελεύεις;</TextUnit>
    <TextUnit id="5744" loc="10.62">αὖθι μένω μετὰ τοῖσι δεδεγμένος εἰς ὅ κεν ἔλθῃς,</TextUnit>
    <TextUnit id="5745" loc="10.63">ἦε θέω μετὰ ς' αὖτις, ἐπὴν εὖ τοῖς ἐπιτείλω;</TextUnit>
    <TextUnit id="5746" loc="10.64">τὸν δ' αὖτε προσέειπεν ἄναξ ἀνδρῶν ̓Αγαμέμνων,</TextUnit>
    <TextUnit id="5747" loc="10.65">αὖθι μένειν, μή πως ἀβροτάξομεν ἀλλήλοιιν</TextUnit>
    <TextUnit id="5748" loc="10.66">ἐρχομένω: πολλαὶ γὰρ ἀνὰ στρατόν εἰσι κέλευθοι.</TextUnit>
    <TextUnit id="5749" loc="10.67">φθέγγεο δ' ᾗ κεν ἴῃσθα καὶ ἐγρήγορθαι ἄνωχθι</TextUnit>
    <TextUnit id="5750" loc="10.68">πατρόθεν ἐκ γενεῆς ὀνομάζων ἄνδρα ἕκαστον</TextUnit>
    <TextUnit id="5751" loc="10.69">πάντας κυδαίνων: μηδὲ μεγαλίζεο θυμῷ,</TextUnit>
    <TextUnit id="5752" loc="10.70">ἀλλὰ καὶ αὐτοί περ πονεώμεθα: ὧδέ που ἄμμι</TextUnit>
    <TextUnit id="5753" loc="10.71">Ζεὺς ἐπὶ γιγνομένοισιν ἵει κακότητα βαρεῖαν.</TextUnit>
    <TextUnit id="5754" loc="10.72">ὣς εἰπὼν ἀπέπεμπεν ἀδελφεὸν εὖ ἐπιτείλας:</TextUnit>
    <TextUnit id="5755" loc="10.73">αὐτὰρ ὃ βῆ ῥ' ἰέναι μετὰ Νέστορα ποιμένα λαῶν:</TextUnit>
    <TextUnit id="5756" loc="10.74">τὸν δ' εὗρεν παρά τε κλισίῃ καὶ νηὶ̈ μελαίνῃ</TextUnit>
    <TextUnit id="5757" loc="10.75">εὐνῇ ἔνι μαλακῇ: παρὰ δ' ἔντεα ποικίλ' ἔκειτο</TextUnit>
    <TextUnit id="5758" loc="10.76">ἀσπὶς καὶ δύο δοῦρε φαεινή τε τρυφάλεια.</TextUnit>
    <TextUnit id="5759" loc="10.77">πὰρ δὲ ζωστὴρ κεῖτο παναίολος, ᾧ ῥ' ὁ γεραιὸς</TextUnit>
    <TextUnit id="5760" loc="10.78">ζώννυθ' ὅτ' ἐς πόλεμον φθισήνορα θωρήσσοιτο</TextUnit>
    <TextUnit id="5761" loc="10.79">λαὸν ἄγων, ἐπεὶ οὐ μὲν ἐπέτρεπε γήραϊ λυγρῷ.</TextUnit>
    <TextUnit id="5762" loc="10.80">ὀρθωθεὶς δ' ἄρ' ἐπ' ἀγκῶνος κεφαλὴν ἐπαείρας</TextUnit>
    <TextUnit id="5763" loc="10.81">̓Ατρεί̈δην προσέειπε καὶ ἐξερεείνετο μύθῳ:</TextUnit>
    <TextUnit id="5764" loc="10.82">τίς δ' οὗτος κατὰ νῆας ἀνὰ στρατὸν ἔρχεαι οἶος</TextUnit>
    <TextUnit id="5765" loc="10.83">νύκτα δι' ὀρφναίην, ὅτε θ' εὕδουσι βροτοὶ ἄλλοι,</TextUnit>
    <TextUnit id="5766" loc="10.84">ἠέ τιν' οὐρήων διζήμενος, ἤ τιν' ἑταίρων;</TextUnit>
    <TextUnit id="5767" loc="10.85">φθέγγεο, μηδ' ἀκέων ἐπ' ἔμ' ἔρχεο: τίπτε δέ σε χρεώ;</TextUnit>
    <TextUnit id="5768" loc="10.86">τὸν δ' ἠμείβετ' ἔπειτα ἄναξ ἀνδρῶν ̓Αγαμέμνων:</TextUnit>
    <TextUnit id="5769" loc="10.87">ὦ Νέστορ Νηληϊάδη μέγα κῦδος ̓Αχαιῶν</TextUnit>
    <TextUnit id="5770" loc="10.88">γνώσεαι ̓Ατρεί̈δην ̓Αγαμέμνονα, τὸν περὶ πάντων</TextUnit>
    <TextUnit id="5771" loc="10.89">Ζεὺς ἐνέηκε πόνοισι διαμπερὲς εἰς ὅ κ' ἀϋτμὴ</TextUnit>
    <TextUnit id="5772" loc="10.90">ἐν στήθεσσι μένῃ καί μοι φίλα γούνατ' ὀρώρῃ.</TextUnit>
    <TextUnit id="5773" loc="10.91">πλάζομαι ὧδ' ἐπεὶ οὔ μοι ἐπ' ὄμμασι νήδυμος ὕπνος</TextUnit>
    <TextUnit id="5774" loc="10.92">ἱζάνει, ἀλλὰ μέλει πόλεμος καὶ κήδε' ̓Αχαιῶν.</TextUnit>
    <TextUnit id="5775" loc="10.93">αἰνῶς γὰρ Δαναῶν περιδείδια, οὐδέ μοι ἦτορ</TextUnit>
    <TextUnit id="5776" loc="10.94">ἔμπεδον, ἀλλ' ἀλαλύκτημαι, κραδίη δέ μοι ἔξω</TextUnit>
    <TextUnit id="5777" loc="10.95">στηθέων ἐκθρῴσκει, τρομέει δ' ὑπὸ φαίδιμα γυῖα.</TextUnit>
    <TextUnit id="5778" loc="10.96">ἀλλ' εἴ τι δραίνεις, ἐπεὶ οὐδὲ σέ γ' ὕπνος ἱκάνει,</TextUnit>
    <TextUnit id="5779" loc="10.97">δεῦρ' ἐς τοὺς φύλακας καταβήομεν, ὄφρα ἴδωμεν</TextUnit>
    <TextUnit id="5780" loc="10.98">μὴ τοὶ μὲν καμάτῳ ἀδηκότες ἠδὲ καὶ ὕπνῳ</TextUnit>
    <TextUnit id="5781" loc="10.99">κοιμήσωνται, ἀτὰρ φυλακῆς ἐπὶ πάγχυ λάθωνται.</TextUnit>
    <TextUnit id="5782" loc="10.100">δυσμενέες δ' ἄνδρες σχεδὸν εἵαται: οὐδέ τι ἴδμεν</TextUnit>
    <TextUnit id="5783" loc="10.101">μή πως καὶ διὰ νύκτα μενοινήσωσι μάχεσθαι.</TextUnit>
    <TextUnit id="5784" loc="10.102">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="5785" loc="10.103">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="5786" loc="10.104">οὔ θην ̔́Εκτορι πάντα νοήματα μητίετα Ζεὺς</TextUnit>
    <TextUnit id="5787" loc="10.105">ἐκτελέει, ὅσα πού νυν ἐέλπεται: ἀλλά μιν οἴω</TextUnit>
    <TextUnit id="5788" loc="10.106">κήδεσι μοχθήσειν καὶ πλείοσιν, εἴ κεν ̓Αχιλλεὺς</TextUnit>
    <TextUnit id="5789" loc="10.107">ἐκ χόλου ἀργαλέοιο μεταστρέψῃ φίλον ἦτορ.</TextUnit>
    <TextUnit id="5790" loc="10.108">σοὶ δὲ μάλ' ἕψομ' ἐγώ: ποτὶ δ' αὖ καὶ ἐγείρομεν ἄλλους</TextUnit>
    <TextUnit id="5791" loc="10.109">ἠμὲν Τυδεί̈δην δουρὶ κλυτὸν ἠδ' ̓Οδυσῆα</TextUnit>
    <TextUnit id="5792" loc="10.110">ἠδ' Αἴαντα ταχὺν καὶ Φυλέος ἄλκιμον υἱόν.</TextUnit>
    <TextUnit id="5793" loc="10.111">ἀλλ' εἴ τις καὶ τούσδε μετοιχόμενος καλέσειεν</TextUnit>
    <TextUnit id="5794" loc="10.112">ἀντίθεόν τ' Αἴαντα καὶ ̓Ιδομενῆα ἄνακτα:</TextUnit>
    <TextUnit id="5795" loc="10.113">τῶν γὰρ νῆες ἔασιν ἑκαστάτω, οὐδὲ μάλ' ἐγγύς.</TextUnit>
    <TextUnit id="5796" loc="10.114">ἀλλὰ φίλον περ ἐόντα καὶ αἰδοῖον Μενέλαον</TextUnit>
    <TextUnit id="5797" loc="10.115">νεικέσω, εἴ πέρ μοι νεμεσήσεαι, οὐδ' ἐπικεύσω</TextUnit>
    <TextUnit id="5798" loc="10.116">ὡς εὕδει, σοὶ δ' οἴῳ ἐπέτρεψεν πονέεσθαι.</TextUnit>
    <TextUnit id="5799" loc="10.117">νῦν ὄφελεν κατὰ πάντας ἀριστῆας πονέεσθαι</TextUnit>
    <TextUnit id="5800" loc="10.118">λισσόμενος: χρειὼ γὰρ ἱκάνεται οὐκέτ' ἀνεκτός.</TextUnit>
    <TextUnit id="5801" loc="10.119">τὸν δ' αὖτε προσέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="5802" loc="10.120">ὦ γέρον ἄλλοτε μέν σε καὶ αἰτιάασθαι ἄνωγα:</TextUnit>
    <TextUnit id="5803" loc="10.121">πολλάκι γὰρ μεθιεῖ τε καὶ οὐκ ἐθέλει πονέεσθαι</TextUnit>
    <TextUnit id="5804" loc="10.122">οὔτ' ὄκνῳ εἴκων οὔτ' ἀφραδίῃσι νόοιο,</TextUnit>
    <TextUnit id="5805" loc="10.123">ἀλλ' ἐμέ τ' εἰσορόων καὶ ἐμὴν ποτιδέγμενος ὁρμήν.</TextUnit>
    <TextUnit id="5806" loc="10.124">νῦν δ' ἐμέο πρότερος μάλ' ἐπέγρετο καί μοι ἐπέστη:</TextUnit>
    <TextUnit id="5807" loc="10.125">τὸν μὲν ἐγὼ προέηκα καλήμεναι οὓς σὺ μεταλλᾷς.</TextUnit>
    <TextUnit id="5808" loc="10.126">ἀλλ' ἴομεν: κείνους δὲ κιχησόμεθα πρὸ πυλάων</TextUnit>
    <TextUnit id="5809" loc="10.127">ἐν φυλάκεσς', ἵνα γάρ σφιν ἐπέφραδον ἠγερέθεσθαι.</TextUnit>
    <TextUnit id="5810" loc="10.128">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="5811" loc="10.129">οὕτως οὔ τίς οἱ νεμεσήσεται οὐδ' ἀπιθήσει</TextUnit>
    <TextUnit id="5812" loc="10.130">̓Αργείων, ὅτε κέν τιν' ἐποτρύνῃ καὶ ἀνώγῃ.</TextUnit>
    <TextUnit id="5813" loc="10.131">ὣς εἰπὼν ἔνδυνε περὶ στήθεσσι χιτῶνα,</TextUnit>
    <TextUnit id="5814" loc="10.132">ποσσὶ δ' ὑπὸ λιπαροῖσιν ἐδήσατο καλὰ πέδιλα,</TextUnit>
    <TextUnit id="5815" loc="10.133">ἀμφὶ δ' ἄρα χλαῖναν περονήσατο φοινικόεσσαν</TextUnit>
    <TextUnit id="5816" loc="10.134">διπλῆν ἐκταδίην, οὔλη δ' ἐπενήνοθε λάχνη.</TextUnit>
    <TextUnit id="5817" loc="10.135">εἵλετο δ' ἄλκιμον ἔγχος ἀκαχμένον ὀξέϊ χαλκῷ,</TextUnit>
    <TextUnit id="5818" loc="10.136">βῆ δ' ἰέναι κατὰ νῆας ̓Αχαιῶν χαλκοχιτώνων.</TextUnit>
    <TextUnit id="5819" loc="10.137">πρῶτον ἔπειτ' ̓Οδυσῆα Διὶ μῆτιν ἀτάλαντον</TextUnit>
    <TextUnit id="5820" loc="10.138">ἐξ ὕπνου ἀνέγειρε Γερήνιος ἱππότα Νέστωρ</TextUnit>
    <TextUnit id="5821" loc="10.139">φθεγξάμενος: τὸν δ' αἶψα περὶ φρένας ἤλυθ' ἰωή,</TextUnit>
    <TextUnit id="5822" loc="10.140">ἐκ δ' ἦλθε κλισίης καί σφεας πρὸς μῦθον ἔειπε:</TextUnit>
    <TextUnit id="5823" loc="10.141">τίφθ' οὕτω κατὰ νῆας ἀνὰ στρατὸν οἶοι ἀλᾶσθε</TextUnit>
    <TextUnit id="5824" loc="10.142">νύκτα δι' ἀμβροσίην, ὅ τι δὴ χρειὼ τόσον ἵκει;</TextUnit>
    <TextUnit id="5825" loc="10.143">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="5826" loc="10.144">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="5827" loc="10.145">μὴ νεμέσα: τοῖον γὰρ ἄχος βεβίηκεν ̓Αχαιούς.</TextUnit>
    <TextUnit id="5828" loc="10.146">ἀλλ' ἕπε', ὄφρα καὶ ἄλλον ἐγείρομεν ὅν τ' ἐπέοικε</TextUnit>
    <TextUnit id="5829" loc="10.147">βουλὰς βουλεύειν, ἢ φευγέμεν ἠὲ μάχεσθαι.</TextUnit>
    <TextUnit id="5830" loc="10.148">ὣς φάθ', ὃ δὲ κλισίην δὲ κιὼν πολύμητις ̓Οδυσσεὺς</TextUnit>
    <TextUnit id="5831" loc="10.149">ποικίλον ἀμφ' ὤμοισι σάκος θέτο, βῆ δὲ μετ' αὐτούς.</TextUnit>
    <TextUnit id="5832" loc="10.150">βὰν δ' ἐπὶ Τυδεί̈δην Διομήδεα: τὸν δὲ κίχανον</TextUnit>
    <TextUnit id="5833" loc="10.151">ἐκτὸς ἀπὸ κλισίης σὺν τεύχεσιν: ἀμφὶ δ' ἑταῖροι</TextUnit>
    <TextUnit id="5834" loc="10.152">εὗδον, ὑπὸ κρασὶν δ' ἔχον ἀσπίδας: ἔγχεα δέ σφιν</TextUnit>
    <TextUnit id="5835" loc="10.153">ὄρθ' ἐπὶ σαυρωτῆρος ἐλήλατο, τῆλε δὲ χαλκὸς</TextUnit>
    <TextUnit id="5836" loc="10.154">λάμφ' ὥς τε στεροπὴ πατρὸς Διός: αὐτὰρ ὅ γ' ἥρως</TextUnit>
    <TextUnit id="5837" loc="10.155">εὗδ', ὑπὸ δ' ἔστρωτο ῥινὸν βοὸς ἀγραύλοιο,</TextUnit>
    <TextUnit id="5838" loc="10.156">αὐτὰρ ὑπὸ κράτεσφι τάπης τετάνυστο φαεινός.</TextUnit>
    <TextUnit id="5839" loc="10.157">τὸν παρστὰς ἀνέγειρε Γερήνιος ἱππότα Νέστωρ,</TextUnit>
    <TextUnit id="5840" loc="10.158">λὰξ ποδὶ κινήσας, ὄτρυνέ τε νείκεσέ τ' ἄντην:</TextUnit>
    <TextUnit id="5841" loc="10.159">ἔγρεο Τυδέος υἱέ: τί πάννυχον ὕπνον ἀωτεῖς;</TextUnit>
    <TextUnit id="5842" loc="10.160">οὐκ ἀί̈εις ὡς Τρῶες ἐπὶ θρωσμῷ πεδίοιο</TextUnit>
    <TextUnit id="5843" loc="10.161">εἵαται ἄγχι νεῶν, ὀλίγος δ' ἔτι χῶρος ἐρύκει;</TextUnit>
    <TextUnit id="5844" loc="10.162">ὣς φάθ', ὃ δ' ἐξ ὕπνοιο μάλα κραιπνῶς ἀνόρουσε,</TextUnit>
    <TextUnit id="5845" loc="10.163">καί μιν φωνήσας ἔπεα πτερόεντα προσηύδα:</TextUnit>
    <TextUnit id="5846" loc="10.164">σχέτλιός ἐσσι γεραιέ: σὺ μὲν πόνου οὔ ποτε λήγεις.</TextUnit>
    <TextUnit id="5847" loc="10.165">οὔ νυ καὶ ἄλλοι ἔασι νεώτεροι υἷες ̓Αχαιῶν</TextUnit>
    <TextUnit id="5848" loc="10.166">οἵ κεν ἔπειτα ἕκαστον ἐγείρειαν βασιλήων</TextUnit>
    <TextUnit id="5849" loc="10.167">πάντῃ ἐποιχόμενοι; σὺ δ' ἀμήχανός ἐσσι γεραιέ.</TextUnit>
    <TextUnit id="5850" loc="10.168">τὸν δ' αὖτε προσέειπε Γερήνιος ἱππότα Νέστωρ:</TextUnit>
    <TextUnit id="5851" loc="10.169">ναὶ δὴ ταῦτά γε πάντα φίλος κατὰ μοῖραν ἔειπες.</TextUnit>
    <TextUnit id="5852" loc="10.170">εἰσὶν μέν μοι παῖδες ἀμύμονες, εἰσὶ δὲ λαοὶ</TextUnit>
    <TextUnit id="5853" loc="10.171">καὶ πολέες, τῶν κέν τις ἐποιχόμενος καλέσειεν:</TextUnit>
    <TextUnit id="5854" loc="10.172">ἀλλὰ μάλα μεγάλη χρειὼ βεβίηκεν ̓Αχαιούς.</TextUnit>
    <TextUnit id="5855" loc="10.173">νῦν γὰρ δὴ πάντεσσιν ἐπὶ ξυροῦ ἵσταται ἀκμῆς</TextUnit>
    <TextUnit id="5856" loc="10.174">ἢ μάλα λυγρὸς ὄλεθρος ̓Αχαιοῖς ἠὲ βιῶναι.</TextUnit>
    <TextUnit id="5857" loc="10.175">ἀλλ' ἴθι νῦν Αἴαντα ταχὺν καὶ Φυλέος υἱὸν</TextUnit>
    <TextUnit id="5858" loc="10.176">ἄνστησον: σὺ γάρ ἐσσι νεώτερος: εἴ μ' ἐλεαίρεις.</TextUnit>
    <TextUnit id="5859" loc="10.177">ὣς φάθ', ὃ δ' ἀμφ' ὤμοισιν ἑέσσατο δέρμα λέοντος</TextUnit>
    <TextUnit id="5860" loc="10.178">αἴθωνος μεγάλοιο ποδηνεκές, εἵλετο δ' ἔγχος.</TextUnit>
    <TextUnit id="5861" loc="10.179">βῆ δ' ἰέναι, τοὺς δ' ἔνθεν ἀναστήσας ἄγεν ἥρως.</TextUnit>
    <TextUnit id="5862" loc="10.180">οἳ δ' ὅτε δὴ φυλάκεσσιν ἐν ἀγρομένοισιν ἔμιχθεν,</TextUnit>
    <TextUnit id="5863" loc="10.181">οὐδὲ μὲν εὕδοντας φυλάκων ἡγήτορας εὗρον,</TextUnit>
    <TextUnit id="5864" loc="10.182">ἀλλ' ἐγρηγορτὶ σὺν τεύχεσιν εἵατο πάντες.</TextUnit>
    <TextUnit id="5865" loc="10.183">ὡς δὲ κύνες περὶ μῆλα δυσωρήσωνται ἐν αὐλῇ</TextUnit>
    <TextUnit id="5866" loc="10.184">θηρὸς ἀκούσαντες κρατερόφρονος, ὅς τε καθ' ὕλην</TextUnit>
    <TextUnit id="5867" loc="10.185">ἔρχηται δι' ὄρεσφι: πολὺς δ' ὀρυμαγδὸς ἐπ' αὐτῷ</TextUnit>
    <TextUnit id="5868" loc="10.186">ἀνδρῶν ἠδὲ κυνῶν, ἀπό τέ σφισιν ὕπνος ὄλωλεν:</TextUnit>
    <TextUnit id="5869" loc="10.187">ὣς τῶν νήδυμος ὕπνος ἀπὸ βλεφάροιιν ὀλώλει</TextUnit>
    <TextUnit id="5870" loc="10.188">νύκτα φυλασσομένοισι κακήν: πεδίον δὲ γὰρ αἰεὶ</TextUnit>
    <TextUnit id="5871" loc="10.189">τετράφαθ', ὁππότ' ἐπὶ Τρώων ἀί̈οιεν ἰόντων.</TextUnit>
    <TextUnit id="5872" loc="10.190">τοὺς δ' ὃ γέρων γήθησεν ἰδὼν θάρσυνέ τε μύθῳ</TextUnit>
    <TextUnit id="5873" loc="10.191">καί σφεας φωνήσας ἔπεα πτερόεντα προσηύδα:</TextUnit>
    <TextUnit id="5874" loc="10.192">οὕτω νῦν φίλα τέκνα φυλάσσετε: μηδέ τιν' ὕπνος</TextUnit>
    <TextUnit id="5875" loc="10.193">αἱρείτω, μὴ χάρμα γενώμεθα δυσμενέεσσιν.</TextUnit>
    <TextUnit id="5876" loc="10.194">ὣς εἰπὼν τάφροιο διέσσυτο: τοὶ δ' ἅμ' ἕποντο</TextUnit>
    <TextUnit id="5877" loc="10.195">̓Αργείων βασιλῆες ὅσοι κεκλήατο βουλήν.</TextUnit>
    <TextUnit id="5878" loc="10.196">τοῖς δ' ἅμα Μηριόνης καὶ Νέστορος ἀγλαὸς υἱὸς</TextUnit>
    <TextUnit id="5879" loc="10.197">ἤϊσαν: αὐτοὶ γὰρ κάλεον συμμητιάασθαι.</TextUnit>
    <TextUnit id="5880" loc="10.198">τάφρον δ' ἐκδιαβάντες ὀρυκτὴν ἑδριόωντο</TextUnit>
    <TextUnit id="5881" loc="10.199">ἐν καθαρῷ, ὅθι δὴ νεκύων διεφαίνετο χῶρος</TextUnit>
    <TextUnit id="5882" loc="10.200">πιπτόντων: ὅθεν αὖτις ἀπετράπετ' ὄβριμος ̔́Εκτωρ</TextUnit>
    <TextUnit id="5883" loc="10.201">ὀλλὺς ̓Αργείους, ὅτε δὴ περὶ νὺξ ἐκάλυψεν.</TextUnit>
    <TextUnit id="5884" loc="10.202">ἔνθα καθεζόμενοι ἔπε' ἀλλήλοισι πίφαυσκον:</TextUnit>
    <TextUnit id="5885" loc="10.203">τοῖσι δὲ μύθων ἦρχε Γερήνιος ἱππότα Νέστωρ:</TextUnit>
    <TextUnit id="5886" loc="10.204">ὦ φίλοι οὐκ ἂν δή τις ἀνὴρ πεπίθοιθ' ἑῷ αὐτοῦ</TextUnit>
    <TextUnit id="5887" loc="10.205">θυμῷ τολμήεντι μετὰ Τρῶας μεγαθύμους</TextUnit>
    <TextUnit id="5888" loc="10.206">ἐλθεῖν, εἴ τινά που δηί̈ων ἕλοι ἐσχατόωντα,</TextUnit>
    <TextUnit id="5889" loc="10.207">ἤ τινά που καὶ φῆμιν ἐνὶ Τρώεσσι πύθοιτο,</TextUnit>
    <TextUnit id="5890" loc="10.208">ἅσσά τε μητιόωσι μετὰ σφίσιν, ἢ μεμάασιν</TextUnit>
    <TextUnit id="5891" loc="10.209">αὖθι μένειν παρὰ νηυσὶν ἀπόπροθεν, ἦε πόλιν δὲ</TextUnit>
    <TextUnit id="5892" loc="10.210">ἂψ ἀναχωρήσουσιν, ἐπεὶ δαμάσαντό γ' ̓Αχαιούς.</TextUnit>
    <TextUnit id="5893" loc="10.211">ταῦτά κε πάντα πύθοιτο, καὶ ἂψ εἰς ἡμέας ἔλθοι</TextUnit>
    <TextUnit id="5894" loc="10.212">ἀσκηθής: μέγα κέν οἱ ὑπουράνιον κλέος εἴη</TextUnit>
    <TextUnit id="5895" loc="10.213">πάντας ἐπ' ἀνθρώπους, καί οἱ δόσις ἔσσεται ἐσθλή:</TextUnit>
    <TextUnit id="5896" loc="10.214">ὅσσοι γὰρ νήεσσιν ἐπικρατέουσιν ἄριστοι</TextUnit>
    <TextUnit id="5897" loc="10.215">τῶν πάντων οἱ ἕκαστος ὄϊν δώσουσι μέλαιναν</TextUnit>
    <TextUnit id="5898" loc="10.216">θῆλυν ὑπόρρηνον: τῇ μὲν κτέρας οὐδὲν ὁμοῖον,</TextUnit>
    <TextUnit id="5899" loc="10.217">αἰεὶ δ' ἐν δαίτῃσι καὶ εἰλαπίνῃσι παρέσται.</TextUnit>
    <TextUnit id="5900" loc="10.218">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ.</TextUnit>
    <TextUnit id="5901" loc="10.219">τοῖσι δὲ καὶ μετέειπε βοὴν ἀγαθὸς Διομήδης:</TextUnit>
    <TextUnit id="5902" loc="10.220">Νέστορ ἔμ' ὀτρύνει κραδίη καὶ θυμὸς ἀγήνωρ</TextUnit>
    <TextUnit id="5903" loc="10.221">ἀνδρῶν δυσμενέων δῦναι στρατὸν ἐγγὺς ἐόντων</TextUnit>
    <TextUnit id="5904" loc="10.222">Τρώων: ἀλλ' εἴ τίς μοι ἀνὴρ ἅμ' ἕποιτο καὶ ἄλλος</TextUnit>
    <TextUnit id="5905" loc="10.223">μᾶλλον θαλπωρὴ καὶ θαρσαλεώτερον ἔσται.</TextUnit>
    <TextUnit id="5906" loc="10.224">σύν τε δύ' ἐρχομένω καί τε πρὸ ὃ τοῦ ἐνόησεν</TextUnit>
    <TextUnit id="5907" loc="10.225">ὅππως κέρδος ἔῃ: μοῦνος δ' εἴ πέρ τε νοήσῃ</TextUnit>
    <TextUnit id="5908" loc="10.226">ἀλλά τέ οἱ βράσσων τε νόος, λεπτὴ δέ τε μῆτις.</TextUnit>
    <TextUnit id="5909" loc="10.227">ὣς ἔφαθ', οἳ δ' ἔθελον Διομήδεϊ πολλοὶ ἕπεσθαι.</TextUnit>
    <TextUnit id="5910" loc="10.228">ἠθελέτην Αἴαντε δύω θεράποντες ̓́Αρηος,</TextUnit>
    <TextUnit id="5911" loc="10.229">ἤθελε Μηριόνης, μάλα δ' ἤθελε Νέστορος υἱός,</TextUnit>
    <TextUnit id="5912" loc="10.230">ἤθελε δ' ̓Ατρεί̈δης δουρικλειτὸς Μενέλαος,</TextUnit>
    <TextUnit id="5913" loc="10.231">ἤθελε δ' ὁ τλήμων ̓Οδυσεὺς καταδῦναι ὅμιλον</TextUnit>
    <TextUnit id="5914" loc="10.232">Τρώων: αἰεὶ γάρ οἱ ἐνὶ φρεσὶ θυμὸς ἐτόλμα.</TextUnit>
    <TextUnit id="5915" loc="10.233">τοῖσι δὲ καὶ μετέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="5916" loc="10.234">Τυδεί̈δη Διόμηδες ἐμῷ κεχαρισμένε θυμῷ</TextUnit>
    <TextUnit id="5917" loc="10.235">τὸν μὲν δὴ ἕταρόν γ' αἱρήσεαι ὅν κ' ἐθέλῃσθα,</TextUnit>
    <TextUnit id="5918" loc="10.236">φαινομένων τὸν ἄριστον, ἐπεὶ μεμάασί γε πολλοί.</TextUnit>
    <TextUnit id="5919" loc="10.237">μηδὲ σύ γ' αἰδόμενος σῇσι φρεσὶ τὸν μὲν ἀρείω</TextUnit>
    <TextUnit id="5920" loc="10.238">καλλείπειν, σὺ δὲ χείρον' ὀπάσσεαι αἰδοῖ εἴκων</TextUnit>
    <TextUnit id="5921" loc="10.239">ἐς γενεὴν ὁρόων, μηδ' εἰ βασιλεύτερός ἐστιν.</TextUnit>
    <TextUnit id="5922" loc="10.240">ὣς ἔφατ', ἔδεισεν δὲ περὶ ξανθῷ Μενελάῳ.</TextUnit>
    <TextUnit id="5923" loc="10.241">τοῖς δ' αὖτις μετέειπε βοὴν ἀγαθὸς Διομήδης:</TextUnit>
    <TextUnit id="5924" loc="10.242">εἰ μὲν δὴ ἕταρόν γε κελεύετέ μ' αὐτὸν ἑλέσθαι,</TextUnit>
    <TextUnit id="5925" loc="10.243">πῶς ἂν ἔπειτ' ̓Οδυσῆος ἐγὼ θείοιο λαθοίμην,</TextUnit>
    <TextUnit id="5926" loc="10.244">οὗ πέρι μὲν πρόφρων κραδίη καὶ θυμὸς ἀγήνωρ</TextUnit>
    <TextUnit id="5927" loc="10.245">ἐν πάντεσσι πόνοισι, φιλεῖ δέ ἑ Παλλὰς ̓Αθήνη.</TextUnit>
    <TextUnit id="5928" loc="10.246">τούτου γ' ἑσπομένοιο καὶ ἐκ πυρὸς αἰθομένοιο</TextUnit>
    <TextUnit id="5929" loc="10.247">ἄμφω νοστήσαιμεν, ἐπεὶ περίοιδε νοῆσαι.</TextUnit>
    <TextUnit id="5930" loc="10.248">τὸν δ' αὖτε προσέειπε πολύτλας δῖος ̓Οδυσσεύς:</TextUnit>
    <TextUnit id="5931" loc="10.249">Τυδεί̈δη μήτ' ἄρ με μάλ' αἴνεε μήτέ τι νείκει:</TextUnit>
    <TextUnit id="5932" loc="10.250">εἰδόσι γάρ τοι ταῦτα μετ' ̓Αργείοις ἀγορεύεις.</TextUnit>
    <TextUnit id="5933" loc="10.251">ἀλλ' ἴομεν: μάλα γὰρ νὺξ ἄνεται, ἐγγύθι δ' ἠώς,</TextUnit>
    <TextUnit id="5934" loc="10.252">ἄστρα δὲ δὴ προβέβηκε, παροίχωκεν δὲ πλέων νὺξ</TextUnit>
    <TextUnit id="5935" loc="10.253">τῶν δύο μοιράων, τριτάτη δ' ἔτι μοῖρα λέλειπται.</TextUnit>
    <TextUnit id="5936" loc="10.254">ὣς εἰπόνθ' ὅπλοισιν ἔνι δεινοῖσιν ἐδύτην.</TextUnit>
    <TextUnit id="5937" loc="10.255">Τυδεί̈δῃ μὲν δῶκε μενεπτόλεμος Θρασυμήδης</TextUnit>
    <TextUnit id="5938" loc="10.256">φάσγανον ἄμφηκες: τὸ δ' ἑὸν παρὰ νηὶ̈ λέλειπτο:</TextUnit>
    <TextUnit id="5939" loc="10.257">καὶ σάκος: ἀμφὶ δέ οἱ κυνέην κεφαλῆφιν ἔθηκε</TextUnit>
    <TextUnit id="5940" loc="10.258">ταυρείην, ἄφαλόν τε καὶ ἄλλοφον, ἥ τε καταῖτυξ</TextUnit>
    <TextUnit id="5941" loc="10.259">κέκληται, ῥύεται δὲ κάρη θαλερῶν αἰζηῶν.</TextUnit>
    <TextUnit id="5942" loc="10.260">Μηριόνης δ' ̓Οδυσῆϊ δίδου βιὸν ἠδὲ φαρέτρην</TextUnit>
    <TextUnit id="5943" loc="10.261">καὶ ξίφος, ἀμφὶ δέ οἱ κυνέην κεφαλῆφιν ἔθηκε</TextUnit>
    <TextUnit id="5944" loc="10.262">ῥινοῦ ποιητήν: πολέσιν δ' ἔντοσθεν ἱμᾶσιν</TextUnit>
    <TextUnit id="5945" loc="10.263">ἐντέτατο στερεῶς: ἔκτοσθε δὲ λευκοὶ ὀδόντες</TextUnit>
    <TextUnit id="5946" loc="10.264">ἀργιόδοντος ὑὸς θαμέες ἔχον ἔνθα καὶ ἔνθα</TextUnit>
    <TextUnit id="5947" loc="10.265">εὖ καὶ ἐπισταμένως: μέσσῃ δ' ἐνὶ πῖλος ἀρήρει.</TextUnit>
    <TextUnit id="5948" loc="10.266">τήν ῥά ποτ' ἐξ ̓Ελεῶνος ̓Αμύντορος ̓Ορμενίδαο</TextUnit>
    <TextUnit id="5949" loc="10.267">ἐξέλετ' Αὐτόλυκος πυκινὸν δόμον ἀντιτορήσας,</TextUnit>
    <TextUnit id="5950" loc="10.268">Σκάνδειαν δ' ἄρα δῶκε Κυθηρίῳ ̓Αμφιδάμαντι:</TextUnit>
    <TextUnit id="5951" loc="10.269">̓Αμφιδάμας δὲ Μόλῳ δῶκε ξεινήϊον εἶναι,</TextUnit>
    <TextUnit id="5952" loc="10.270">αὐτὰρ ὃ Μηριόνῃ δῶκεν ᾧ παιδὶ φορῆναι:</TextUnit>
    <TextUnit id="5953" loc="10.271">δὴ τότ' ̓Οδυσσῆος πύκασεν κάρη ἀμφιτεθεῖσα.</TextUnit>
    <TextUnit id="5954" loc="10.272">τὼ δ' ἐπεὶ οὖν ὅπλοισιν ἔνι δεινοῖσιν ἐδύτην,</TextUnit>
    <TextUnit id="5955" loc="10.273">βάν ῥ' ἰέναι, λιπέτην δὲ κατ' αὐτόθι πάντας ἀρίστους.</TextUnit>
    <TextUnit id="5956" loc="10.274">τοῖσι δὲ δεξιὸν ἧκεν ἐρῳδιὸν ἐγγὺς ὁδοῖο</TextUnit>
    <TextUnit id="5957" loc="10.275">Παλλὰς ̓Αθηναίη: τοὶ δ' οὐκ ἴδον ὀφθαλμοῖσι</TextUnit>
    <TextUnit id="5958" loc="10.276">νύκτα δι' ὀρφναίην, ἀλλὰ κλάγξαντος ἄκουσαν.</TextUnit>
    <TextUnit id="5959" loc="10.277">χαῖρε δὲ τῷ ὄρνιθ' ̓Οδυσεύς, ἠρᾶτο δ' ̓Αθήνῃ:</TextUnit>
    <TextUnit id="5960" loc="10.278">κλῦθί μευ αἰγιόχοιο Διὸς τέκος, ἥ τέ μοι αἰεὶ</TextUnit>
    <TextUnit id="5961" loc="10.279">ἐν πάντεσσι πόνοισι παρίστασαι, οὐδέ σε λήθω</TextUnit>
    <TextUnit id="5962" loc="10.280">κινύμενος: νῦν αὖτε μάλιστά με φῖλαι ̓Αθήνη,</TextUnit>
    <TextUnit id="5963" loc="10.281">δὸς δὲ πάλιν ἐπὶ νῆας ἐϋκλεῖας ἀφικέσθαι</TextUnit>
    <TextUnit id="5964" loc="10.282">ῥέξαντας μέγα ἔργον, ὅ κε Τρώεσσι μελήσῃ.</TextUnit>
    <TextUnit id="5965" loc="10.283">δεύτερος αὖτ' ἠρᾶτο βοὴν ἀγαθὸς Διομήδης:</TextUnit>
    <TextUnit id="5966" loc="10.284">κέκλυθι νῦν καὶ ἐμεῖο Διὸς τέκος ̓Ατρυτώνη:</TextUnit>
    <TextUnit id="5967" loc="10.285">σπεῖό μοι ὡς ὅτε πατρὶ ἅμ' ἕσπεο Τυδέϊ δίῳ</TextUnit>
    <TextUnit id="5968" loc="10.286">ἐς Θήβας, ὅτε τε πρὸ ̓Αχαιῶν ἄγγελος ᾔει.</TextUnit>
    <TextUnit id="5969" loc="10.287">τοὺς δ' ἄρ' ἐπ' ̓Ασωπῷ λίπε χαλκοχίτωνας ̓Αχαιούς,</TextUnit>
    <TextUnit id="5970" loc="10.288">αὐτὰρ ὃ μειλίχιον μῦθον φέρε Καδμείοισι</TextUnit>
    <TextUnit id="5971" loc="10.289">κεῖς': ἀτὰρ ἂψ ἀπιὼν μάλα μέρμερα μήσατο ἔργα</TextUnit>
    <TextUnit id="5972" loc="10.290">σὺν σοὶ δῖα θεά, ὅτε οἱ πρόφρασσα παρέστης.</TextUnit>
    <TextUnit id="5973" loc="10.291">ὣς νῦν μοι ἐθέλουσα παρίσταο καί με φύλασσε.</TextUnit>
    <TextUnit id="5974" loc="10.292">σοὶ δ' αὖ ἐγὼ ῥέξω βοῦν ἦνιν εὐρυμέτωπον</TextUnit>
    <TextUnit id="5975" loc="10.293">ἀδμήτην, ἣν οὔ πω ὑπὸ ζυγὸν ἤγαγεν ἀνήρ:</TextUnit>
    <TextUnit id="5976" loc="10.294">τήν τοι ἐγὼ ῥέξω χρυσὸν κέρασιν περιχεύας.</TextUnit>
    <TextUnit id="5977" loc="10.295">ὣς ἔφαν εὐχόμενοι, τῶν δ' ἔκλυε Παλλὰς ̓Αθήνη.</TextUnit>
    <TextUnit id="5978" loc="10.296">οἳ δ' ἐπεὶ ἠρήσαντο Διὸς κούρῃ μεγάλοιο,</TextUnit>
    <TextUnit id="5979" loc="10.297">βάν ῥ' ἴμεν ὥς τε λέοντε δύω διὰ νύκτα μέλαιναν</TextUnit>
    <TextUnit id="5980" loc="10.298">ἂμ φόνον, ἂν νέκυας, διά τ' ἔντεα καὶ μέλαν αἷμα.</TextUnit>
    <TextUnit id="5981" loc="10.299">οὐδὲ μὲν οὐδὲ Τρῶας ἀγήνορας εἴασεν ̔́Εκτωρ</TextUnit>
    <TextUnit id="5982" loc="10.300">εὕδειν, ἀλλ' ἄμυδις κικλήσκετο πάντας ἀρίστους,</TextUnit>
    <TextUnit id="5983" loc="10.301">ὅσσοι ἔσαν Τρώων ἡγήτορες ἠδὲ μέδοντες:</TextUnit>
    <TextUnit id="5984" loc="10.302">τοὺς ὅ γε συγκαλέσας πυκινὴν ἀρτύνετο βουλήν:</TextUnit>
    <TextUnit id="5985" loc="10.303">τίς κέν μοι τόδε ἔργον ὑποσχόμενος τελέσειε</TextUnit>
    <TextUnit id="5986" loc="10.304">δώρῳ ἔπι μεγάλῳ; μισθὸς δέ οἱ ἄρκιος ἔσται.</TextUnit>
    <TextUnit id="5987" loc="10.305">δώσω γὰρ δίφρόν τε δύω τ' ἐριαύχενας ἵππους</TextUnit>
    <TextUnit id="5988" loc="10.306">οἵ κεν ἄριστοι ἔωσι θοῇς ἐπὶ νηυσὶν ̓Αχαιῶν</TextUnit>
    <TextUnit id="5989" loc="10.307">ὅς τίς κε τλαίη, οἷ τ' αὐτῷ κῦδος ἄροιτο,</TextUnit>
    <TextUnit id="5990" loc="10.308">νηῶν ὠκυπόρων σχεδὸν ἐλθέμεν, ἔκ τε πυθέσθαι</TextUnit>
    <TextUnit id="5991" loc="10.309">ἠέ φυλάσσονται νῆες θοαὶ ὡς τὸ πάρος περ,</TextUnit>
    <TextUnit id="5992" loc="10.310">ἦ ἤδη χείρεσσιν ὑφ' ἡμετέρῃσι δαμέντες</TextUnit>
    <TextUnit id="5993" loc="10.311">φύξιν βουλεύουσι μετὰ σφίσιν, οὐδ' ἐθέλουσι</TextUnit>
    <TextUnit id="5994" loc="10.312">νύκτα φυλασσέμεναι, καμάτῳ ἀδηκότες αἰνῷ.</TextUnit>
    <TextUnit id="5995" loc="10.313">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ.</TextUnit>
    <TextUnit id="5996" loc="10.314">ἦν δέ τις ἐν Τρώεσσι Δόλων Εὐμήδεος υἱὸς</TextUnit>
    <TextUnit id="5997" loc="10.315">κήρυκος θείοιο πολύχρυσος πολύχαλκος,</TextUnit>
    <TextUnit id="5998" loc="10.316">ὃς δή τοι εἶδος μὲν ἔην κακός, ἀλλὰ ποδώκης:</TextUnit>
    <TextUnit id="5999" loc="10.317">αὐτὰρ ὃ μοῦνος ἔην μετὰ πέντε κασιγνήτῃσιν.</TextUnit>
    <TextUnit id="6000" loc="10.318">ὅς ῥα τότε Τρωσίν τε καὶ ̔́Εκτορι μῦθον ἔειπεν:</TextUnit>
    <TextUnit id="6001" loc="10.319">̔́Εκτορ ἔμ' ὀτρύνει κραδίη καὶ θυμὸς ἀγήνωρ</TextUnit>
    <TextUnit id="6002" loc="10.320">νηῶν ὠκυπόρων σχεδὸν ἐλθέμεν ἔκ τε πυθέσθαι.</TextUnit>
    <TextUnit id="6003" loc="10.321">ἀλλ' ἄγε μοι τὸ σκῆπτρον ἀνάσχεο, καί μοι ὄμοσσον</TextUnit>
    <TextUnit id="6004" loc="10.322">ἦ μὲν τοὺς ἵππους τε καὶ ἅρματα ποικίλα χαλκῷ</TextUnit>
    <TextUnit id="6005" loc="10.323">δωσέμεν, οἳ φορέουσιν ἀμύμονα Πηλεί̈ωνα,</TextUnit>
    <TextUnit id="6006" loc="10.324">σοὶ δ' ἐγὼ οὐχ ἅλιος σκοπὸς ἔσσομαι οὐδ' ἀπὸ δόξης:</TextUnit>
    <TextUnit id="6007" loc="10.325">τόφρα γὰρ ἐς στρατὸν εἶμι διαμπερὲς ὄφρ' ἂν ἵκωμαι</TextUnit>
    <TextUnit id="6008" loc="10.326">νῆ' ̓Αγαμεμνονέην, ὅθι που μέλλουσιν ἄριστοι</TextUnit>
    <TextUnit id="6009" loc="10.327">βουλὰς βουλεύειν ἢ φευγέμεν ἠὲ μάχεσθαι.</TextUnit>
    <TextUnit id="6010" loc="10.328">ὣς φάθ', ὃ δ' ἐν χερσὶ σκῆπτρον λάβε καί οἱ ὄμοσσεν:</TextUnit>
    <TextUnit id="6011" loc="10.329">ἴστω νῦν Ζεὺς αὐτὸς ἐρίγδουπος πόσις ̔́Ηρης</TextUnit>
    <TextUnit id="6012" loc="10.330">μὴ μὲν τοῖς ἵπποισιν ἀνὴρ ἐποχήσεται ἄλλος</TextUnit>
    <TextUnit id="6013" loc="10.331">Τρώων, ἀλλά σέ φημι διαμπερὲς ἀγλαϊεῖσθαι.</TextUnit>
    <TextUnit id="6014" loc="10.332">ὣς φάτο καί ῥ' ἐπίορκον ἐπώμοσε, τὸν δ' ὀρόθυνεν:</TextUnit>
    <TextUnit id="6015" loc="10.333">αὐτίκα δ' ἀμφ' ὤμοισιν ἐβάλλετο καμπύλα τόξα,</TextUnit>
    <TextUnit id="6016" loc="10.334">ἕσσατο δ' ἔκτοσθεν ῥινὸν πολιοῖο λύκοιο,</TextUnit>
    <TextUnit id="6017" loc="10.335">κρατὶ δ' ἐπὶ κτιδέην κυνέην, ἕλε δ' ὀξὺν ἄκοντα,</TextUnit>
    <TextUnit id="6018" loc="10.336">βῆ δ' ἰέναι προτὶ νῆας ἀπὸ στρατοῦ: οὐδ' ἄρ' ἔμελλεν</TextUnit>
    <TextUnit id="6019" loc="10.337">ἐλθὼν ἐκ νηῶν ἂψ ̔́Εκτορι μῦθον ἀποίσειν.</TextUnit>
    <TextUnit id="6020" loc="10.338">ἀλλ' ὅτε δή ῥ' ἵππων τε καὶ ἀνδρῶν κάλλιφ' ὅμιλον,</TextUnit>
    <TextUnit id="6021" loc="10.339">βῆ ῥ' ἀν' ὁδὸν μεμαώς: τὸν δὲ φράσατο προσιόντα</TextUnit>
    <TextUnit id="6022" loc="10.340">διογενὴς ̓Οδυσεύς, Διομήδεα δὲ προσέειπεν:</TextUnit>
    <TextUnit id="6023" loc="10.341">οὗτός τις Διόμηδες ἀπὸ στρατοῦ ἔρχεται ἀνήρ,</TextUnit>
    <TextUnit id="6024" loc="10.342">οὐκ οἶδ' ἢ νήεσσιν ἐπίσκοπος ἡμετέρῃσιν,</TextUnit>
    <TextUnit id="6025" loc="10.343">ἦ τινα συλήσων νεκύων κατατεθνηώτων.</TextUnit>
    <TextUnit id="6026" loc="10.344">ἀλλ' ἐῶμέν μιν πρῶτα παρεξελθεῖν πεδίοιο</TextUnit>
    <TextUnit id="6027" loc="10.345">τυτθόν: ἔπειτα δέ κ' αὐτὸν ἐπαί̈ξαντες ἕλοιμεν</TextUnit>
    <TextUnit id="6028" loc="10.346">καρπαλίμως: εἰ δ' ἄμμε παραφθαίησι πόδεσσιν,</TextUnit>
    <TextUnit id="6029" loc="10.347">αἰεί μιν ἐπὶ νῆας ἀπὸ στρατόφι προτιειλεῖν</TextUnit>
    <TextUnit id="6030" loc="10.348">ἔγχει ἐπαί̈σσων, μή πως προτὶ ἄστυ ἀλύξῃ.</TextUnit>
    <TextUnit id="6031" loc="10.349">ὣς ἄρα φωνήσαντε παρὲξ ὁδοῦ ἐν νεκύεσσι</TextUnit>
    <TextUnit id="6032" loc="10.350">κλινθήτην: ὃ δ' ἄρ' ὦκα παρέδραμεν ἀφραδίῃσιν.</TextUnit>
    <TextUnit id="6033" loc="10.351">ἀλλ' ὅτε δή ῥ' ἀπέην ὅσσόν τ' ἐπὶ οὖρα πέλονται</TextUnit>
    <TextUnit id="6034" loc="10.352">ἡμιόνων: αἱ γάρ τε βοῶν προφερέστεραί εἰσιν</TextUnit>
    <TextUnit id="6035" loc="10.353">ἑλκέμεναι νειοῖο βαθείης πηκτὸν ἄροτρον:</TextUnit>
    <TextUnit id="6036" loc="10.354">τὼ μὲν ἐπεδραμέτην, ὃ δ' ἄρ' ἔστη δοῦπον ἀκούσας.</TextUnit>
    <TextUnit id="6037" loc="10.355">ἔλπετο γὰρ κατὰ θυμὸν ἀποστρέψοντας ἑταίρους</TextUnit>
    <TextUnit id="6038" loc="10.356">ἐκ Τρώων ἰέναι πάλιν ̔́Εκτορος ὀτρύναντος.</TextUnit>
    <TextUnit id="6039" loc="10.357">ἀλλ' ὅτε δή ῥ' ἄπεσαν δουρηνεκὲς ἢ καὶ ἔλασσον,</TextUnit>
    <TextUnit id="6040" loc="10.358">γνῶ ῥ' ἄνδρας δηί̈ους, λαιψηρὰ δὲ γούνατ' ἐνώμα</TextUnit>
    <TextUnit id="6041" loc="10.359">φευγέμεναι: τοὶ δ' αἶψα διώκειν ὁρμήθησαν.</TextUnit>
    <TextUnit id="6042" loc="10.360">ὡς δ' ὅτε καρχαρόδοντε δύω κύνε εἰδότε θήρης</TextUnit>
    <TextUnit id="6043" loc="10.361">ἢ κεμάδ' ἠὲ λαγωὸν ἐπείγετον ἐμμενὲς αἰεὶ</TextUnit>
    <TextUnit id="6044" loc="10.362">χῶρον ἀν' ὑλήενθ', ὃ δέ τε προθέῃσι μεμηκώς,</TextUnit>
    <TextUnit id="6045" loc="10.363">ὣς τὸν Τυδεί̈δης ἠδ' ὃ πτολίπορθος ̓Οδυσσεὺς</TextUnit>
    <TextUnit id="6046" loc="10.364">λαοῦ ἀποτμήξαντε διώκετον ἐμμενὲς αἰεί.</TextUnit>
    <TextUnit id="6047" loc="10.365">ἀλλ' ὅτε δὴ τάχ' ἔμελλε μιγήσεσθαι φυλάκεσσι</TextUnit>
    <TextUnit id="6048" loc="10.366">φεύγων ἐς νῆας, τότε δὴ μένος ἔμβαλ' ̓Αθήνη</TextUnit>
    <TextUnit id="6049" loc="10.367">Τυδεί̈δῃ, ἵνα μή τις ̓Αχαιῶν χαλκοχιτώνων</TextUnit>
    <TextUnit id="6050" loc="10.368">φθαίη ἐπευξάμενος βαλέειν, ὃ δὲ δεύτερος ἔλθοι.</TextUnit>
    <TextUnit id="6051" loc="10.369">δουρὶ δ' ἐπαί̈σσων προσέφη κρατερὸς Διομήδης:</TextUnit>
    <TextUnit id="6052" loc="10.370">ἠὲ μέν' ἠέ σε δουρὶ κιχήσομαι, οὐδέ σέ φημι</TextUnit>
    <TextUnit id="6053" loc="10.371">δηρὸν ἐμῆς ἀπὸ χειρὸς ἀλύξειν αἰπὺν ὄλεθρον.</TextUnit>
    <TextUnit id="6054" loc="10.372">ἦ ῥα καὶ ἔγχος ἀφῆκεν, ἑκὼν δ' ἡμάρτανε φωτός:</TextUnit>
    <TextUnit id="6055" loc="10.373">δεξιτερὸν δ' ὑπὲρ ὦμον ἐύ̈ξου δουρὸς ἀκωκὴ</TextUnit>
    <TextUnit id="6056" loc="10.374">ἐν γαίῃ ἐπάγη: ὃ δ' ἄρ' ἔστη τάρβησέν τε</TextUnit>
    <TextUnit id="6057" loc="10.375">βαμβαίνων: ἄραβος δὲ διὰ στόμα γίγνετ' ὀδόντων:</TextUnit>
    <TextUnit id="6058" loc="10.376">χλωρὸς ὑπαὶ δείους: τὼ δ' ἀσθμαίνοντε κιχήτην,</TextUnit>
    <TextUnit id="6059" loc="10.377">χειρῶν δ' ἁψάσθην: ὃ δὲ δακρύσας ἔπος ηὔδα:</TextUnit>
    <TextUnit id="6060" loc="10.378">ζωγρεῖτ', αὐτὰρ ἐγὼν ἐμὲ λύσομαι: ἔστι γὰρ ἔνδον</TextUnit>
    <TextUnit id="6061" loc="10.379">χαλκός τε χρυσός τε πολύκμητός τε σίδηρος,</TextUnit>
    <TextUnit id="6062" loc="10.380">τῶν κ' ὔμμιν χαρίσαιτο πατὴρ ἀπερείσι' ἄποινα</TextUnit>
    <TextUnit id="6063" loc="10.381">εἴ κεν ἐμὲ ζωὸν πεπύθοιτ' ἐπὶ νηυσὶν ̓Αχαιῶν.</TextUnit>
    <TextUnit id="6064" loc="10.382">τὸν δ' ἀπαμειβόμενος προσέφη πολύμητις ̓Οδυσσεύς:</TextUnit>
    <TextUnit id="6065" loc="10.383">θάρσει, μηδέ τί τοι θάνατος καταθύμιος ἔστω.</TextUnit>
    <TextUnit id="6066" loc="10.384">ἀλλ' ἄγε μοι τόδε εἰπὲ καὶ ἀτρεκέως κατάλεξον:</TextUnit>
    <TextUnit id="6067" loc="10.385">πῇ δὴ οὕτως ἐπὶ νῆας ἀπὸ στρατοῦ ἔρχεαι οἷος</TextUnit>
    <TextUnit id="6068" loc="10.386">νύκτα δι' ὀρφναίην, ὅτε θ' εὕδουσι βροτοὶ ἄλλοι;</TextUnit>
    <TextUnit id="6069" loc="10.387">ἤ τινα συλήσων νεκύων κατατεθνηώτων;</TextUnit>
    <TextUnit id="6070" loc="10.388">ἦ ς' ̔́Εκτωρ προέηκε διασκοπιᾶσθαι ἕκαστα</TextUnit>
    <TextUnit id="6071" loc="10.389">νῆας ἔπι γλαφυράς; ἦ ς' αὐτὸν θυμὸς ἀνῆκε;</TextUnit>
    <TextUnit id="6072" loc="10.390">τὸν δ' ἠμείβετ' ἔπειτα Δόλων, ὑπὸ δ' ἔτρεμε γυῖα:</TextUnit>
    <TextUnit id="6073" loc="10.391">πολλῇσίν μ' ἄτῃσι παρὲκ νόον ἤγαγεν ̔́Εκτωρ,</TextUnit>
    <TextUnit id="6074" loc="10.392">ὅς μοι Πηλεί̈ωνος ἀγαυοῦ μώνυχας ἵππους</TextUnit>
    <TextUnit id="6075" loc="10.393">δωσέμεναι κατένευσε καὶ ἅρματα ποικίλα χαλκῷ,</TextUnit>
    <TextUnit id="6076" loc="10.394">ἠνώγει δέ μ' ἰόντα θοὴν διὰ νύκτα μέλαιναν</TextUnit>
    <TextUnit id="6077" loc="10.395">ἀνδρῶν δυσμενέων σχεδὸν ἐλθέμεν, ἔκ τε πυθέσθαι</TextUnit>
    <TextUnit id="6078" loc="10.396">ἠὲ φυλάσσονται νῆες θοαὶ ὡς τὸ πάρος περ,</TextUnit>
    <TextUnit id="6079" loc="10.397">ἦ ἤδη χείρεσσιν ὑφ' ἡμετέρῃσι δαμέντες</TextUnit>
    <TextUnit id="6080" loc="10.398">φύξιν βουλεύουσι μετὰ σφίσιν, οὐδ' ἐθέλουσι</TextUnit>
    <TextUnit id="6081" loc="10.399">νύκτα φυλασσέμεναι, καμάτῳ ἀδηκότες αἰνῷ.</TextUnit>
    <TextUnit id="6082" loc="10.400">τὸν δ' ἐπιμειδήσας προσέφη πολύμητις ̓Οδυσσεύς:</TextUnit>
    <TextUnit id="6083" loc="10.401">ἦ ῥά νύ τοι μεγάλων δώρων ἐπεμαίετο θυμὸς</TextUnit>
    <TextUnit id="6084" loc="10.402">ἵππων Αἰακίδαο δαί̈φρονος: οἳ δ' ἀλεγεινοὶ</TextUnit>
    <TextUnit id="6085" loc="10.403">ἀνδράσι γε θνητοῖσι δαμήμεναι ἠδ' ὀχέεσθαι</TextUnit>
    <TextUnit id="6086" loc="10.404">ἄλλῳ γ' ἢ ̓Αχιλῆϊ, τὸν ἀθανάτη τέκε μήτηρ.</TextUnit>
    <TextUnit id="6087" loc="10.405">ἀλλ' ἄγε μοι τόδε εἰπὲ καὶ ἀτρεκέως κατάλεξον:</TextUnit>
    <TextUnit id="6088" loc="10.406">ποῦ νῦν δεῦρο κιὼν λίπες ̔́Εκτορα ποιμένα λαῶν;</TextUnit>
    <TextUnit id="6089" loc="10.407">ποῦ δέ οἱ ἔντεα κεῖται ἀρήϊα, ποῦ δέ οἱ ἵπποι;</TextUnit>
    <TextUnit id="6090" loc="10.408">πῶς δαὶ τῶν ἄλλων Τρώων φυλακαί τε καὶ εὐναί;</TextUnit>
    <TextUnit id="6091" loc="10.409">ἅσσά τε μητιόωσι μετὰ σφίσιν, ἢ μεμάασιν</TextUnit>
    <TextUnit id="6092" loc="10.410">αὖθι μένειν παρὰ νηυσὶν ἀπόπροθεν, ἦε πόλιν δὲ</TextUnit>
    <TextUnit id="6093" loc="10.411">ἂψ ἀναχωρήσουσιν, ἐπεὶ δαμάσαντό γ' ̓Αχαιούς.</TextUnit>
    <TextUnit id="6094" loc="10.412">τὸν δ' αὖτε προσέειπε Δόλων Εὐμήδεος υἱός:</TextUnit>
    <TextUnit id="6095" loc="10.413">τοὶ γὰρ ἐγώ τοι ταῦτα μάλ' ἀτρεκέως καταλέξω.</TextUnit>
    <TextUnit id="6096" loc="10.414">̔́Εκτωρ μὲν μετὰ τοῖσιν, ὅσοι βουληφόροι εἰσί,</TextUnit>
    <TextUnit id="6097" loc="10.415">βουλὰς βουλεύει θείου παρὰ σήματι ̓́Ιλου</TextUnit>
    <TextUnit id="6098" loc="10.416">νόσφιν ἀπὸ φλοίσβου: φυλακὰς δ' ἃς εἴρεαι ἥρως</TextUnit>
    <TextUnit id="6099" loc="10.417">οὔ τις κεκριμένη ῥύεται στρατὸν οὐδὲ φυλάσσει.</TextUnit>
    <TextUnit id="6100" loc="10.418">ὅσσαι μὲν Τρώων πυρὸς ἐσχάραι, οἷσιν ἀνάγκη</TextUnit>
    <TextUnit id="6101" loc="10.419">οἷ δ' ἐγρηγόρθασι φυλασσέμεναί τε κέλονται</TextUnit>
    <TextUnit id="6102" loc="10.420">ἀλλήλοις: ἀτὰρ αὖτε πολύκλητοι ἐπίκουροι</TextUnit>
    <TextUnit id="6103" loc="10.421">εὕδουσι: Τρωσὶν γὰρ ἐπιτραπέουσι φυλάσσειν:</TextUnit>
    <TextUnit id="6104" loc="10.422">οὐ γάρ σφιν παῖδες σχεδὸν εἵαται οὐδὲ γυναῖκες.</TextUnit>
    <TextUnit id="6105" loc="10.423">τὸν δ' ἀπαμειβόμενος προσέφη πολύμητις ̓Οδυσσεύς:</TextUnit>
    <TextUnit id="6106" loc="10.424">πῶς γὰρ νῦν Τρώεσσι μεμιγμένοι ἱπποδάμοισιν</TextUnit>
    <TextUnit id="6107" loc="10.425">εὕδους' ἦ ἀπάνευθε; δίειπέ μοι ὄφρα δαείω.</TextUnit>
    <TextUnit id="6108" loc="10.426">τὸν δ' ἠμείβετ' ἔπειτα Δόλων Εὐμήδεος υἱός:</TextUnit>
    <TextUnit id="6109" loc="10.427">τοὶ γὰρ ἐγὼ καὶ ταῦτα μάλ' ἀτρεκέως καταλέξω.</TextUnit>
    <TextUnit id="6110" loc="10.428">πρὸς μὲν ἁλὸς Κᾶρες καὶ Παίονες ἀγκυλότοξοι</TextUnit>
    <TextUnit id="6111" loc="10.429">καὶ Λέλεγες καὶ Καύκωνες δῖοί τε Πελασγοί,</TextUnit>
    <TextUnit id="6112" loc="10.430">πρὸς Θύμβρης δ' ἔλαχον Λύκιοι Μυσοί τ' ἀγέρωχοι</TextUnit>
    <TextUnit id="6113" loc="10.431">καὶ Φρύγες ἱππόμαχοι καὶ Μῄονες ἱπποκορυσταί.</TextUnit>
    <TextUnit id="6114" loc="10.432">ἀλλὰ τί ἢ ἐμὲ ταῦτα διεξερέεσθε ἕκαστα;</TextUnit>
    <TextUnit id="6115" loc="10.433">εἰ γὰρ δὴ μέματον Τρώων καταδῦναι ὅμιλον</TextUnit>
    <TextUnit id="6116" loc="10.434">Θρήϊκες οἷδ' ἀπάνευθε νεήλυδες ἔσχατοι ἄλλων:</TextUnit>
    <TextUnit id="6117" loc="10.435">ἐν δέ σφιν ̔Ρῆσος βασιλεὺς πάϊς ̓Ηϊονῆος.</TextUnit>
    <TextUnit id="6118" loc="10.436">τοῦ δὴ καλλίστους ἵππους ἴδον ἠδὲ μεγίστους:</TextUnit>
    <TextUnit id="6119" loc="10.437">λευκότεροι χιόνος, θείειν δ' ἀνέμοισιν ὁμοῖοι:</TextUnit>
    <TextUnit id="6120" loc="10.438">ἅρμα δέ οἱ χρυσῷ τε καὶ ἀργύρῳ εὖ ἤσκηται:</TextUnit>
    <TextUnit id="6121" loc="10.439">τεύχεα δὲ χρύσεια πελώρια θαῦμα ἰδέσθαι</TextUnit>
    <TextUnit id="6122" loc="10.440">ἤλυθ' ἔχων: τὰ μὲν οὔ τι καταθνητοῖσιν ἔοικεν</TextUnit>
    <TextUnit id="6123" loc="10.441">ἄνδρεσσιν φορέειν, ἀλλ' ἀθανάτοισι θεοῖσιν.</TextUnit>
    <TextUnit id="6124" loc="10.442">ἀλλ' ἐμὲ μὲν νῦν νηυσὶ πελάσσετον ὠκυπόροισιν,</TextUnit>
    <TextUnit id="6125" loc="10.443">ἠέ με δήσαντες λίπετ' αὐτόθι νηλέϊ δεσμῷ,</TextUnit>
    <TextUnit id="6126" loc="10.444">ὄφρά κεν ἔλθητον καὶ πειρηθῆτον ἐμεῖο</TextUnit>
    <TextUnit id="6127" loc="10.445">ἠὲ κατ' αἶσαν ἔειπον ἐν ὑμῖν, ἦε καὶ οὐκί.</TextUnit>
    <TextUnit id="6128" loc="10.446">τὸν δ' ἄρ' ὑπόδρα ἰδὼν προσέφη κρατερὸς Διομήδης:</TextUnit>
    <TextUnit id="6129" loc="10.447">μὴ δή μοι φύξίν γε Δόλων ἐμβάλλεο θυμῷ:</TextUnit>
    <TextUnit id="6130" loc="10.448">ἐσθλά περ ἀγγείλας, ἐπεὶ ἵκεο χεῖρας ἐς ἁμάς.</TextUnit>
    <TextUnit id="6131" loc="10.449">εἰ μὲν γάρ κέ σε νῦν ἀπολύσομεν ἠὲ μεθῶμεν,</TextUnit>
    <TextUnit id="6132" loc="10.450">ἦ τε καὶ ὕστερον εἶσθα θοὰς ἐπὶ νῆας ̓Αχαιῶν</TextUnit>
    <TextUnit id="6133" loc="10.451">ἠὲ διοπτεύσων ἢ ἐναντίβιον πολεμίξων:</TextUnit>
    <TextUnit id="6134" loc="10.452">εἰ δέ κ' ἐμῇς ὑπὸ χερσὶ δαμεὶς ἀπὸ θυμὸν ὀλέσσῃς,</TextUnit>
    <TextUnit id="6135" loc="10.453">οὐκέτ' ἔπειτα σὺ πῆμά ποτ' ἔσσεαι ̓Αργείοισιν.</TextUnit>
    <TextUnit id="6136" loc="10.454">ἦ, καὶ ὃ μέν μιν ἔμελλε γενείου χειρὶ παχείῃ</TextUnit>
    <TextUnit id="6137" loc="10.455">ἁψάμενος λίσσεσθαι, ὃ δ' αὐχένα μέσσον ἔλασσε</TextUnit>
    <TextUnit id="6138" loc="10.456">φασγάνῳ ἀί̈ξας, ἀπὸ δ' ἄμφω κέρσε τένοντε:</TextUnit>
    <TextUnit id="6139" loc="10.457">φθεγγομένου δ' ἄρα τοῦ γε κάρη κονίῃσιν ἐμίχθη.</TextUnit>
    <TextUnit id="6140" loc="10.458">τοῦ δ' ἀπὸ μὲν κτιδέην κυνέην κεφαλῆφιν ἕλοντο</TextUnit>
    <TextUnit id="6141" loc="10.459">καὶ λυκέην καὶ τόξα παλίντονα καὶ δόρυ μακρόν:</TextUnit>
    <TextUnit id="6142" loc="10.460">καὶ τά γ' ̓Αθηναίῃ ληί̈τιδι δῖος ̓Οδυσσεὺς</TextUnit>
    <TextUnit id="6143" loc="10.461">ὑψός' ἀνέσχεθε χειρὶ καὶ εὐχόμενος ἔπος ηὔδα:</TextUnit>
    <TextUnit id="6144" loc="10.462">χαῖρε θεὰ τοῖσδεσσι: σὲ γὰρ πρώτην ἐν ̓Ολύμπῳ</TextUnit>
    <TextUnit id="6145" loc="10.463">πάντων ἀθανάτων ἐπιδωσόμεθ': ἀλλὰ καὶ αὖτις</TextUnit>
    <TextUnit id="6146" loc="10.464">πέμψον ἐπὶ Θρῃκῶν ἀνδρῶν ἵππους τε καὶ εὐνάς.</TextUnit>
    <TextUnit id="6147" loc="10.465">ὣς ἄρ' ἐφώνησεν, καὶ ἀπὸ ἕθεν ὑψός' ἀείρας</TextUnit>
    <TextUnit id="6148" loc="10.466">θῆκεν ἀνὰ μυρίκην: δέελον δ' ἐπὶ σῆμά τ' ἔθηκε</TextUnit>
    <TextUnit id="6149" loc="10.467">συμμάρψας δόνακας μυρίκης τ' ἐριθηλέας ὄζους,</TextUnit>
    <TextUnit id="6150" loc="10.468">μὴ λάθοι αὖτις ἰόντε θοὴν διὰ νύκτα μέλαιναν.</TextUnit>
    <TextUnit id="6151" loc="10.469">τὼ δὲ βάτην προτέρω διά τ' ἔντεα καὶ μέλαν αἷμα,</TextUnit>
    <TextUnit id="6152" loc="10.470">αἶψα δ' ἐπὶ Θρῃκῶν ἀνδρῶν τέλος ἷξον ἰόντες.</TextUnit>
    <TextUnit id="6153" loc="10.471">οἳ δ' εὗδον καμάτῳ ἀδηκότες, ἔντεα δέ σφιν</TextUnit>
    <TextUnit id="6154" loc="10.472">καλὰ παρ' αὐτοῖσι χθονὶ κέκλιτο εὖ κατὰ κόσμον</TextUnit>
    <TextUnit id="6155" loc="10.473">τριστοιχί: παρὰ δέ σφιν ἑκάστῳ δίζυγες ἵπποι.</TextUnit>
    <TextUnit id="6156" loc="10.474">̔Ρῆσος δ' ἐν μέσῳ εὗδε, παρ' αὐτῷ δ' ὠκέες ἵπποι</TextUnit>
    <TextUnit id="6157" loc="10.475">ἐξ ἐπιδιφριάδος πυμάτης ἱμᾶσι δέδεντο.</TextUnit>
    <TextUnit id="6158" loc="10.476">τὸν δ' ̓Οδυσεὺς προπάροιθεν ἰδὼν Διομήδεϊ δεῖξεν:</TextUnit>
    <TextUnit id="6159" loc="10.477">οὗτός τοι Διόμηδες ἀνήρ, οὗτοι δέ τοι ἵπποι,</TextUnit>
    <TextUnit id="6160" loc="10.478">οὓς νῶϊν πίφαυσκε Δόλων ὃν ἐπέφνομεν ἡμεῖς.</TextUnit>
    <TextUnit id="6161" loc="10.479">ἀλλ' ἄγε δὴ πρόφερε κρατερὸν μένος: οὐδέ τί σε χρὴ</TextUnit>
    <TextUnit id="6162" loc="10.480">ἑστάμεναι μέλεον σὺν τεύχεσιν, ἀλλὰ λύ' ἵππους:</TextUnit>
    <TextUnit id="6163" loc="10.481">ἠὲ σύ γ' ἄνδρας ἔναιρε, μελήσουσιν δ' ἐμοὶ ἵπποι.</TextUnit>
    <TextUnit id="6164" loc="10.482">ὣς φάτο, τῷ δ' ἔμπνευσε μένος γλαυκῶπις ̓Αθήνη,</TextUnit>
    <TextUnit id="6165" loc="10.483">κτεῖνε δ' ἐπιστροφάδην: τῶν δὲ στόνος ὄρνυτ' ἀεικὴς</TextUnit>
    <TextUnit id="6166" loc="10.484">ἄορι θεινομένων, ἐρυθαίνετο δ' αἵματι γαῖα.</TextUnit>
    <TextUnit id="6167" loc="10.485">ὡς δὲ λέων μήλοισιν ἀσημάντοισιν ἐπελθὼν</TextUnit>
    <TextUnit id="6168" loc="10.486">αἴγεσιν ἢ ὀί̈εσσι κακὰ φρονέων ἐνορούσῃ,</TextUnit>
    <TextUnit id="6169" loc="10.487">ὣς μὲν Θρήϊκας ἄνδρας ἐπῴχετο Τυδέος υἱὸς</TextUnit>
    <TextUnit id="6170" loc="10.488">ὄφρα δυώδεκ' ἔπεφνεν: ἀτὰρ πολύμητις ̓Οδυσσεὺς</TextUnit>
    <TextUnit id="6171" loc="10.489">ὅν τινα Τυδεί̈δης ἄορι πλήξειε παραστὰς</TextUnit>
    <TextUnit id="6172" loc="10.490">τὸν δ' ̓Οδυσεὺς μετόπισθε λαβὼν ποδὸς ἐξερύσασκε,</TextUnit>
    <TextUnit id="6173" loc="10.491">τὰ φρονέων κατὰ θυμὸν ὅπως καλλίτριχες ἵπποι</TextUnit>
    <TextUnit id="6174" loc="10.492">ῥεῖα διέλθοιεν μηδὲ τρομεοίατο θυμῷ</TextUnit>
    <TextUnit id="6175" loc="10.493">νεκροῖς ἀμβαίνοντες: ἀήθεσσον γὰρ ἔτ' αὐτῶν.</TextUnit>
    <TextUnit id="6176" loc="10.494">ἀλλ' ὅτε δὴ βασιλῆα κιχήσατο Τυδέος υἱός,</TextUnit>
    <TextUnit id="6177" loc="10.495">τὸν τρισκαιδέκατον μελιηδέα θυμὸν ἀπηύρα</TextUnit>
    <TextUnit id="6178" loc="10.496">ἀσθμαίνοντα: κακὸν γὰρ ὄναρ κεφαλῆφιν ἐπέστη</TextUnit>
    <TextUnit id="6179" loc="10.497">τὴν νύκτ' Οἰνεί̈δαο πάϊς διὰ μῆτιν ̓Αθήνης.</TextUnit>
    <TextUnit id="6180" loc="10.498">τόφρα δ' ἄρ' ὃ τλήμων ̓Οδυσεὺς λύε μώνυχας ἵππους,</TextUnit>
    <TextUnit id="6181" loc="10.499">σὺν δ' ἤειρεν ἱμᾶσι καὶ ἐξήλαυνεν ὁμίλου</TextUnit>
    <TextUnit id="6182" loc="10.500">τόξῳ ἐπιπλήσσων, ἐπεὶ οὐ μάστιγα φαεινὴν</TextUnit>
    <TextUnit id="6183" loc="10.501">ποικίλου ἐκ δίφροιο νοήσατο χερσὶν ἑλέσθαι:</TextUnit>
    <TextUnit id="6184" loc="10.502">ῥοίζησεν δ' ἄρα πιφαύσκων Διομήδεϊ δίῳ.</TextUnit>
    <TextUnit id="6185" loc="10.503">αὐτὰρ ὃ μερμήριζε μένων ὅ τι κύντατον ἕρδοι,</TextUnit>
    <TextUnit id="6186" loc="10.504">ἢ ὅ γε δίφρον ἑλών, ὅθι ποικίλα τεύχε' ἔκειτο,</TextUnit>
    <TextUnit id="6187" loc="10.505">ῥυμοῦ ἐξερύοι ἢ ἐκφέροι ὑψός' ἀείρας,</TextUnit>
    <TextUnit id="6188" loc="10.506">ἦ ἔτι τῶν πλεόνων Θρῃκῶν ἀπὸ θυμὸν ἕλοιτο.</TextUnit>
    <TextUnit id="6189" loc="10.507">εἷος ὃ ταῦθ' ὥρμαινε κατὰ φρένα, τόφρα δ' ̓Αθήνη</TextUnit>
    <TextUnit id="6190" loc="10.508">ἐγγύθεν ἱσταμένη προσέφη Διομήδεα δῖον:</TextUnit>
    <TextUnit id="6191" loc="10.509">νόστου δὴ μνῆσαι μεγαθύμου Τυδέος υἱὲ</TextUnit>
    <TextUnit id="6192" loc="10.510">νῆας ἔπι γλαφυράς, μὴ καὶ πεφοβημένος ἔλθῃς,</TextUnit>
    <TextUnit id="6193" loc="10.511">μή πού τις καὶ Τρῶας ἐγείρῃσιν θεὸς ἄλλος.</TextUnit>
    <TextUnit id="6194" loc="10.512">ὣς φάθ', ὃ δὲ ξυνέηκε θεᾶς ὄπα φωνησάσης,</TextUnit>
    <TextUnit id="6195" loc="10.513">καρπαλίμως δ' ἵππων ἐπεβήσετο: κόψε δ' ̓Οδυσσεὺς</TextUnit>
    <TextUnit id="6196" loc="10.514">τόξῳ: τοὶ δ' ἐπέτοντο θοὰς ἐπὶ νῆας ̓Αχαιῶν.</TextUnit>
    <TextUnit id="6197" loc="10.515">οὐδ' ἀλαοσκοπιὴν εἶχ' ἀργυρότοξος ̓Απόλλων</TextUnit>
    <TextUnit id="6198" loc="10.516">ὡς ἴδ' ̓Αθηναίην μετὰ Τυδέος υἱὸν ἕπουσαν:</TextUnit>
    <TextUnit id="6199" loc="10.517">τῇ κοτέων Τρώων κατεδύσετο πουλὺν ὅμιλον,</TextUnit>
    <TextUnit id="6200" loc="10.518">ὦρσεν δὲ Θρῃκῶν βουληφόρον ̔Ιπποκόωντα</TextUnit>
    <TextUnit id="6201" loc="10.519">̔Ρήσου ἀνεψιὸν ἐσθλόν: ὃ δ' ἐξ ὕπνου ἀνορούσας</TextUnit>
    <TextUnit id="6202" loc="10.520">ὡς ἴδε χῶρον ἐρῆμον, ὅθ' ἕστασαν ὠκέες ἵπποι,</TextUnit>
    <TextUnit id="6203" loc="10.521">ἄνδράς τ' ἀσπαίροντας ἐν ἀργαλέῃσι φονῇσιν,</TextUnit>
    <TextUnit id="6204" loc="10.522">ᾤμωξέν τ' ἄρ' ἔπειτα φίλον τ' ὀνόμηνεν ἑταῖρον.</TextUnit>
    <TextUnit id="6205" loc="10.523">Τρώων δὲ κλαγγή τε καὶ ἄσπετος ὦρτο κυδοιμὸς</TextUnit>
    <TextUnit id="6206" loc="10.524">θυνόντων ἄμυδις: θηεῦντο δὲ μέρμερα ἔργα</TextUnit>
    <TextUnit id="6207" loc="10.525">ὅσς' ἄνδρες ῥέξαντες ἔβαν κοίλας ἐπὶ νῆας.</TextUnit>
    <TextUnit id="6208" loc="10.526">οἳ δ' ὅτε δή ῥ' ἵκανον ὅθι σκοπὸν ̔́Εκτορος ἔκταν,</TextUnit>
    <TextUnit id="6209" loc="10.527">ἔνθ' ̓Οδυσεὺς μὲν ἔρυξε Διὶ̈ φίλος ὠκέας ἵππους,</TextUnit>
    <TextUnit id="6210" loc="10.528">Τυδεί̈δης δὲ χαμᾶζε θορὼν ἔναρα βροτόεντα</TextUnit>
    <TextUnit id="6211" loc="10.529">ἐν χείρεσς' ̓Οδυσῆϊ τίθει, ἐπεβήσετο δ' ἵππων:</TextUnit>
    <TextUnit id="6212" loc="10.530">μάστιξεν δ' ἵππους, τὼ δ' οὐκ ἀέκοντε πετέσθην</TextUnit>
    <TextUnit id="6213" loc="10.531">νῆας ἔπι γλαφυράς: τῇ γὰρ φίλον ἔπλετο θυμῷ.</TextUnit>
    <TextUnit id="6214" loc="10.532">Νέστωρ δὲ πρῶτος κτύπον ἄϊε φώνησέν τε:</TextUnit>
    <TextUnit id="6215" loc="10.533">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="6216" loc="10.534">ψεύσομαι, ἦ ἔτυμον ἐρέω; κέλεται δέ με θυμός.</TextUnit>
    <TextUnit id="6217" loc="10.535">ἵππων μ' ὠκυπόδων ἀμφὶ κτύπος οὔατα βάλλει.</TextUnit>
    <TextUnit id="6218" loc="10.536">αἲ γὰρ δὴ ̓Οδυσεύς τε καὶ ὃ κρατερὸς Διομήδης</TextUnit>
    <TextUnit id="6219" loc="10.537">ὧδ' ἄφαρ ἐκ Τρώων ἐλασαίατο μώνυχας ἵππους:</TextUnit>
    <TextUnit id="6220" loc="10.538">ἀλλ' αἰνῶς δείδοικα κατὰ φρένα μή τι πάθωσιν</TextUnit>
    <TextUnit id="6221" loc="10.539">̓Αργείων οἳ ἄριστοι ὑπὸ Τρώων ὀρυμαγδοῦ.</TextUnit>
    <TextUnit id="6222" loc="10.540">οὔ πω πᾶν εἴρητο ἔπος ὅτ' ἄρ' ἤλυθον αὐτοί.</TextUnit>
    <TextUnit id="6223" loc="10.541">καί ῥ' οἳ μὲν κατέβησαν ἐπὶ χθόνα, τοὶ δὲ χαρέντες</TextUnit>
    <TextUnit id="6224" loc="10.542">δεξιῇ ἠσπάζοντο ἔπεσσί τε μειλιχίοισι:</TextUnit>
    <TextUnit id="6225" loc="10.543">πρῶτος δ' ἐξερέεινε Γερήνιος ἱππότα Νέστωρ:</TextUnit>
    <TextUnit id="6226" loc="10.544">εἴπ' ἄγε μ' ὦ πολύαιν' ̓Οδυσεῦ μέγα κῦδος ̓Αχαιῶν</TextUnit>
    <TextUnit id="6227" loc="10.545">ὅππως τοῦσδ' ἵππους λάβετον καταδύντες ὅμιλον</TextUnit>
    <TextUnit id="6228" loc="10.546">Τρώων, ἦ τίς σφωε πόρεν θεὸς ἀντιβολήσας.</TextUnit>
    <TextUnit id="6229" loc="10.547">αἰνῶς ἀκτίνεσσιν ἐοικότες ἠελίοιο.</TextUnit>
    <TextUnit id="6230" loc="10.548">αἰεὶ μὲν Τρώεσς' ἐπιμίσγομαι, οὐδέ τί φημι</TextUnit>
    <TextUnit id="6231" loc="10.549">μιμνάζειν παρὰ νηυσὶ γέρων περ ἐὼν πολεμιστής:</TextUnit>
    <TextUnit id="6232" loc="10.550">ἀλλ' οὔ πω τοίους ἵππους ἴδον οὐδὲ νόησα.</TextUnit>
    <TextUnit id="6233" loc="10.551">ἀλλά τιν' ὔμμ' ὀί̈ω δόμεναι θεὸν ἀντιάσαντα:</TextUnit>
    <TextUnit id="6234" loc="10.552">ἀμφοτέρω γὰρ σφῶϊ φιλεῖ νεφεληγερέτα Ζεὺς</TextUnit>
    <TextUnit id="6235" loc="10.553">κούρη τ' αἰγιόχοιο Διὸς γλαυκῶπις ̓Αθήνη.</TextUnit>
    <TextUnit id="6236" loc="10.554">τὸν δ' ἀπαμειβόμενος προσέφη πολύμητις ̓Οδυσσεύς:</TextUnit>
    <TextUnit id="6237" loc="10.555">ὦ Νέστορ Νηληϊάδη μέγα κῦδος ̓Αχαιῶν</TextUnit>
    <TextUnit id="6238" loc="10.556">ῥεῖα θεός γ' ἐθέλων καὶ ἀμείνονας ἠέ περ οἵδε</TextUnit>
    <TextUnit id="6239" loc="10.557">ἵππους δωρήσαιτ', ἐπεὶ ἢ πολὺ φέρτεροί εἰσιν.</TextUnit>
    <TextUnit id="6240" loc="10.558">ἵπποι δ' οἵδε γεραιὲ νεήλυδες οὓς ἐρεείνεις</TextUnit>
    <TextUnit id="6241" loc="10.559">Θρηί̈κιοι: τὸν δέ σφιν ἄνακτ' ἀγαθὸς Διομήδης</TextUnit>
    <TextUnit id="6242" loc="10.560">ἔκτανε, πὰρ δ' ἑτάρους δυοκαίδεκα πάντας ἀρίστους.</TextUnit>
    <TextUnit id="6243" loc="10.561">τὸν τρισκαιδέκατον σκοπὸν εἵλομεν ἐγγύθι νηῶν,</TextUnit>
    <TextUnit id="6244" loc="10.562">τόν ῥα διοπτῆρα στρατοῦ ἔμμεναι ἡμετέροιο</TextUnit>
    <TextUnit id="6245" loc="10.563">̔́Εκτωρ τε προέηκε καὶ ἄλλοι Τρῶες ἀγαυοί.</TextUnit>
    <TextUnit id="6246" loc="10.564">ὣς εἰπὼν τάφροιο διήλασε μώνυχας ἵππους</TextUnit>
    <TextUnit id="6247" loc="10.565">καγχαλόων: ἅμα δ' ἄλλοι ἴσαν χαίροντες ̓Αχαιοί.</TextUnit>
    <TextUnit id="6248" loc="10.566">οἳ δ' ὅτε Τυδεί̈δεω κλισίην εὔτυκτον ἵκοντο,</TextUnit>
    <TextUnit id="6249" loc="10.567">ἵππους μὲν κατέδησαν ἐϋτμήτοισιν ἱμᾶσι</TextUnit>
    <TextUnit id="6250" loc="10.568">φάτνῃ ἐφ' ἱππείῃ, ὅθι περ Διομήδεος ἵπποι</TextUnit>
    <TextUnit id="6251" loc="10.569">ἕστασαν ὠκύποδες μελιηδέα πυρὸν ἔδοντες:</TextUnit>
    <TextUnit id="6252" loc="10.570">νηὶ̈ δ' ἐνὶ πρυμνῇ ἔναρα βροτόεντα Δόλωνος</TextUnit>
    <TextUnit id="6253" loc="10.571">θῆκ' ̓Οδυσεύς, ὄφρ' ἱρὸν ἑτοιμασσαίατ' ̓Αθήνῃ.</TextUnit>
    <TextUnit id="6254" loc="10.572">αὐτοὶ δ' ἱδρῶ πολλὸν ἀπενίζοντο θαλάσσῃ</TextUnit>
    <TextUnit id="6255" loc="10.573">ἐσβάντες κνήμας τε ἰδὲ λόφον ἀμφί τε μηρούς.</TextUnit>
    <TextUnit id="6256" loc="10.574">αὐτὰρ ἐπεί σφιν κῦμα θαλάσσης ἱδρῶ πολλὸν</TextUnit>
    <TextUnit id="6257" loc="10.575">νίψεν ἀπὸ χρωτὸς καὶ ἀνέψυχθεν φίλον ἦτορ,</TextUnit>
    <TextUnit id="6258" loc="10.576">ἔς ῥ' ἀσαμίνθους βάντες ἐϋξέστας λούσαντο.</TextUnit>
    <TextUnit id="6259" loc="10.577">τὼ δὲ λοεσσαμένω καὶ ἀλειψαμένω λίπ' ἐλαίῳ</TextUnit>
    <TextUnit id="6260" loc="10.578">δείπνῳ ἐφιζανέτην, ἀπὸ δὲ κρητῆρος ̓Αθήνῃ</TextUnit>
    <TextUnit id="6261" loc="10.579">πλείου ἀφυσσόμενοι λεῖβον μελιηδέα οἶνον.</TextUnit>
    <TextUnit id="6262" loc="11.1">ἠὼς δ' ἐκ λεχέων παρ' ἀγαυοῦ Τιθωνοῖο</TextUnit>
    <TextUnit id="6263" loc="11.2">ὄρνυθ', ἵν' ἀθανάτοισι φόως φέροι ἠδὲ βροτοῖσι:</TextUnit>
    <TextUnit id="6264" loc="11.3">Ζεὺς δ' ̓́Εριδα προί̈αλλε θοὰς ἐπὶ νῆας ̓Αχαιῶν</TextUnit>
    <TextUnit id="6265" loc="11.4">ἀργαλέην, πολέμοιο τέρας μετὰ χερσὶν ἔχουσαν.</TextUnit>
    <TextUnit id="6266" loc="11.5">στῆ δ' ἐπ' ̓Οδυσσῆος μεγακήτεϊ νηὶ̈ μελαίνῃ,</TextUnit>
    <TextUnit id="6267" loc="11.6">ἥ ῥ' ἐν μεσσάτῳ ἔσκε γεγωνέμεν ἀμφοτέρωσε,</TextUnit>
    <TextUnit id="6268" loc="11.7">ἠμὲν ἐπ' Αἴαντος κλισίας Τελαμωνιάδαο</TextUnit>
    <TextUnit id="6269" loc="11.8">ἠδ' ἐπ' ̓Αχιλλῆος, τοί ῥ' ἔσχατα νῆας ἐί̈σας</TextUnit>
    <TextUnit id="6270" loc="11.9">εἴρυσαν ἠνορέῃ πίσυνοι καὶ κάρτεϊ χειρῶν</TextUnit>
    <TextUnit id="6271" loc="11.10">ἔνθα στᾶς' ἤϋσε θεὰ μέγα τε δεινόν τε</TextUnit>
    <TextUnit id="6272" loc="11.11">ὄρθι', ̓Αχαιοῖσιν δὲ μέγα σθένος ἔμβαλ' ἑκάστῳ</TextUnit>
    <TextUnit id="6273" loc="11.12">καρδίῃ ἄληκτον πολεμίζειν ἠδὲ μάχεσθαι.</TextUnit>
    <TextUnit id="6274" loc="11.13">τοῖσι δ' ἄφαρ πόλεμος γλυκίων γένετ' ἠὲ νέεσθαι</TextUnit>
    <TextUnit id="6275" loc="11.14">ἐν νηυσὶ γλαφυρῇσι φίλην ἐς πατρίδα γαῖαν.</TextUnit>
    <TextUnit id="6276" loc="11.15">̓Ατρεί̈δης δ' ἐβόησεν ἰδὲ ζώννυσθαι ἄνωγεν</TextUnit>
    <TextUnit id="6277" loc="11.16">̓Αργείους: ἐν δ' αὐτὸς ἐδύσετο νώροπα χαλκόν.</TextUnit>
    <TextUnit id="6278" loc="11.17">κνημῖδας μὲν πρῶτα περὶ κνήμῃσιν ἔθηκε</TextUnit>
    <TextUnit id="6279" loc="11.18">καλὰς ἀργυρέοισιν ἐπισφυρίοις ἀραρυίας:</TextUnit>
    <TextUnit id="6280" loc="11.19">δεύτερον αὖ θώρηκα περὶ στήθεσσιν ἔδυνε,</TextUnit>
    <TextUnit id="6281" loc="11.20">τόν ποτέ οἱ Κινύρης δῶκε ξεινήϊον εἶναι.</TextUnit>
    <TextUnit id="6282" loc="11.21">πεύθετο γὰρ Κύπρον δὲ μέγα κλέος οὕνεκ' ̓Αχαιοὶ</TextUnit>
    <TextUnit id="6283" loc="11.22">ἐς Τροίην νήεσσιν ἀναπλεύσεσθαι ἔμελλον:</TextUnit>
    <TextUnit id="6284" loc="11.23">τοὔνεκά οἱ τὸν δῶκε χαριζόμενος βασιλῆϊ.</TextUnit>
    <TextUnit id="6285" loc="11.24">τοῦ δ' ἤτοι δέκα οἶμοι ἔσαν μέλανος κυάνοιο,</TextUnit>
    <TextUnit id="6286" loc="11.25">δώδεκα δὲ χρυσοῖο καὶ εἴκοσι κασσιτέροιο:</TextUnit>
    <TextUnit id="6287" loc="11.26">κυάνεοι δὲ δράκοντες ὀρωρέχατο προτὶ δειρὴν</TextUnit>
    <TextUnit id="6288" loc="11.27">τρεῖς ἑκάτερθ' ἴρισσιν ἐοικότες, ἅς τε Κρονίων</TextUnit>
    <TextUnit id="6289" loc="11.28">ἐν νέφεϊ στήριξε, τέρας μερόπων ἀνθρώπων.</TextUnit>
    <TextUnit id="6290" loc="11.29">ἀμφὶ δ' ἄρ' ὤμοισιν βάλετο ξίφος: ἐν δέ οἱ ἧλοι</TextUnit>
    <TextUnit id="6291" loc="11.30">χρύσειοι πάμφαινον, ἀτὰρ περὶ κουλεὸν ἦεν</TextUnit>
    <TextUnit id="6292" loc="11.31">ἀργύρεον χρυσέοισιν ἀορτήρεσσιν ἀρηρός.</TextUnit>
    <TextUnit id="6293" loc="11.32">ἂν δ' ἕλετ' ἀμφιβρότην πολυδαίδαλον ἀσπίδα θοῦριν</TextUnit>
    <TextUnit id="6294" loc="11.33">καλήν, ἣν πέρι μὲν κύκλοι δέκα χάλκεοι ἦσαν,</TextUnit>
    <TextUnit id="6295" loc="11.34">ἐν δέ οἱ ὀμφαλοὶ ἦσαν ἐείκοσι κασσιτέροιο</TextUnit>
    <TextUnit id="6296" loc="11.35">λευκοί, ἐν δὲ μέσοισιν ἔην μέλανος κυάνοιο.</TextUnit>
    <TextUnit id="6297" loc="11.36">τῇ δ' ἐπὶ μὲν Γοργὼ βλοσυρῶπις ἐστεφάνωτο</TextUnit>
    <TextUnit id="6298" loc="11.37">δεινὸν δερκομένη, περὶ δὲ Δεῖμός τε Φόβος τε.</TextUnit>
    <TextUnit id="6299" loc="11.38">τῆς δ' ἐξ ἀργύρεος τελαμὼν ἦν: αὐτὰρ ἐπ' αὐτοῦ</TextUnit>
    <TextUnit id="6300" loc="11.39">κυάνεος ἐλέλικτο δράκων, κεφαλαὶ δέ οἱ ἦσαν</TextUnit>
    <TextUnit id="6301" loc="11.40">τρεῖς ἀμφιστρεφέες ἑνὸς αὐχένος ἐκπεφυυῖαι.</TextUnit>
    <TextUnit id="6302" loc="11.41">κρατὶ δ' ἐπ' ἀμφίφαλον κυνέην θέτο τετραφάληρον</TextUnit>
    <TextUnit id="6303" loc="11.42">ἵππουριν: δεινὸν δὲ λόφος καθύπερθεν ἔνευεν.</TextUnit>
    <TextUnit id="6304" loc="11.43">εἵλετο δ' ἄλκιμα δοῦρε δύω κεκορυθμένα χαλκῷ</TextUnit>
    <TextUnit id="6305" loc="11.44">ὀξέα: τῆλε δὲ χαλκὸς ἀπ' αὐτόφιν οὐρανὸν εἴσω</TextUnit>
    <TextUnit id="6306" loc="11.45">λάμπ': ἐπὶ δ' ἐγδούπησαν ̓Αθηναίη τε καὶ ̔́Ηρη</TextUnit>
    <TextUnit id="6307" loc="11.46">τιμῶσαι βασιλῆα πολυχρύσοιο Μυκήνης.</TextUnit>
    <TextUnit id="6308" loc="11.47">ἡνιόχῳ μὲν ἔπειτα ἑῷ ἐπέτελλεν ἕκαστος</TextUnit>
    <TextUnit id="6309" loc="11.48">ἵππους εὖ κατὰ κόσμον ἐρυκέμεν αὖθ' ἐπὶ τάφρῳ,</TextUnit>
    <TextUnit id="6310" loc="11.49">αὐτοὶ δὲ πρυλέες σὺν τεύχεσι θωρηχθέντες</TextUnit>
    <TextUnit id="6311" loc="11.50">ῥώοντ': ἄσβεστος δὲ βοὴ γένετ' ἠῶθι πρό.</TextUnit>
    <TextUnit id="6312" loc="11.51">φθὰν δὲ μέγ' ἱππήων ἐπὶ τάφρῳ κοσμηθέντες,</TextUnit>
    <TextUnit id="6313" loc="11.52">ἱππῆες δ' ὀλίγον μετεκίαθον: ἐν δὲ κυδοιμὸν</TextUnit>
    <TextUnit id="6314" loc="11.53">ὦρσε κακὸν Κρονίδης, κατὰ δ' ὑψόθεν ἧκεν ἐέρσας</TextUnit>
    <TextUnit id="6315" loc="11.54">αἵματι μυδαλέας ἐξ αἰθέρος, οὕνεκ' ἔμελλε</TextUnit>
    <TextUnit id="6316" loc="11.55">πολλὰς ἰφθίμους κεφαλὰς ̓́Αϊδι προϊάψειν.</TextUnit>
    <TextUnit id="6317" loc="11.56">Τρῶες δ' αὖθ' ἑτέρωθεν ἐπὶ θρωσμῷ πεδίοιο</TextUnit>
    <TextUnit id="6318" loc="11.57">̔́Εκτορά τ' ἀμφὶ μέγαν καὶ ἀμύμονα Πουλυδάμαντα</TextUnit>
    <TextUnit id="6319" loc="11.58">Αἰνείαν θ', ὃς Τρωσὶ θεὸς ὣς τίετο δήμῳ,</TextUnit>
    <TextUnit id="6320" loc="11.59">τρεῖς τ' ̓Αντηνορίδας Πόλυβον καὶ ̓Αγήνορα δῖον</TextUnit>
    <TextUnit id="6321" loc="11.60">ἠί̈θεόν τ' ̓Ακάμαντ' ἐπιείκελον ἀθανάτοισιν.</TextUnit>
    <TextUnit id="6322" loc="11.61">̔́Εκτωρ δ' ἐν πρώτοισι φέρ' ἀσπίδα πάντος' ἐί̈σην,</TextUnit>
    <TextUnit id="6323" loc="11.62">οἷος δ' ἐκ νεφέων ἀναφαίνεται οὔλιος ἀστὴρ</TextUnit>
    <TextUnit id="6324" loc="11.63">παμφαίνων, τοτὲ δ' αὖτις ἔδυ νέφεα σκιόεντα,</TextUnit>
    <TextUnit id="6325" loc="11.64">ὣς ̔́Εκτωρ ὁτὲ μέν τε μετὰ πρώτοισι φάνεσκεν,</TextUnit>
    <TextUnit id="6326" loc="11.65">ἄλλοτε δ' ἐν πυμάτοισι κελεύων: πᾶς δ' ἄρα χαλκῷ</TextUnit>
    <TextUnit id="6327" loc="11.66">λάμφ' ὥς τε στεροπὴ πατρὸς Διὸς αἰγιόχοιο.</TextUnit>
    <TextUnit id="6328" loc="11.67">οἳ δ', ὥς τ' ἀμητῆρες ἐναντίοι ἀλλήλοισιν</TextUnit>
    <TextUnit id="6329" loc="11.68">ὄγμον ἐλαύνωσιν ἀνδρὸς μάκαρος κατ' ἄρουραν</TextUnit>
    <TextUnit id="6330" loc="11.69">πυρῶν ἢ κριθῶν: τὰ δὲ δράγματα ταρφέα πίπτει:</TextUnit>
    <TextUnit id="6331" loc="11.70">ὣς Τρῶες καὶ ̓Αχαιοὶ ἐπ' ἀλλήλοισι θορόντες</TextUnit>
    <TextUnit id="6332" loc="11.71">δῄουν, οὐδ' ἕτεροι μνώοντ' ὀλοοῖο φόβοιο.</TextUnit>
    <TextUnit id="6333" loc="11.72">ἴσας δ' ὑσμίνη κεφαλὰς ἔχεν, οἳ δὲ λύκοι ὣς</TextUnit>
    <TextUnit id="6334" loc="11.73">θῦνον: ̓́Ερις δ' ἄρ' ἔχαιρε πολύστονος εἰσορόωσα:</TextUnit>
    <TextUnit id="6335" loc="11.74">οἴη γάρ ῥα θεῶν παρετύγχανε μαρναμένοισιν,</TextUnit>
    <TextUnit id="6336" loc="11.75">οἳ δ' ἄλλοι οὔ σφιν πάρεσαν θεοί, ἀλλὰ ἕκηλοι</TextUnit>
    <TextUnit id="6337" loc="11.76">σφοῖσιν ἐνὶ μεγάροισι καθήατο, ἧχι ἑκάστῳ</TextUnit>
    <TextUnit id="6338" loc="11.77">δώματα καλὰ τέτυκτο κατὰ πτύχας Οὐλύμποιο.</TextUnit>
    <TextUnit id="6339" loc="11.78">πάντες δ' ᾐτιόωντο κελαινεφέα Κρονίωνα</TextUnit>
    <TextUnit id="6340" loc="11.79">οὕνεκ' ἄρα Τρώεσσιν ἐβούλετο κῦδος ὀρέξαι.</TextUnit>
    <TextUnit id="6341" loc="11.80">τῶν μὲν ἄρ' οὐκ ἀλέγιζε πατήρ: ὃ δὲ νόσφι λιασθεὶς</TextUnit>
    <TextUnit id="6342" loc="11.81">τῶν ἄλλων ἀπάνευθε καθέζετο κύδεϊ γαίων</TextUnit>
    <TextUnit id="6343" loc="11.82">εἰσορόων Τρώων τε πόλιν καὶ νῆας ̓Αχαιῶν</TextUnit>
    <TextUnit id="6344" loc="11.83">χαλκοῦ τε στεροπήν, ὀλλύντάς τ' ὀλλυμένους τε.</TextUnit>
    <TextUnit id="6345" loc="11.84">ὄφρα μὲν ἠὼς ἦν καὶ ἀέξετο ἱερὸν ἦμαρ,</TextUnit>
    <TextUnit id="6346" loc="11.85">τόφρα μάλ' ἀμφοτέρων βέλε' ἥπτετο, πῖπτε δὲ λαός:</TextUnit>
    <TextUnit id="6347" loc="11.86">ἦμος δὲ δρυτόμος περ ἀνὴρ ὁπλίσσατο δεῖπνον</TextUnit>
    <TextUnit id="6348" loc="11.87">οὔρεος ἐν βήσσῃσιν, ἐπεί τ' ἐκορέσσατο χεῖρας</TextUnit>
    <TextUnit id="6349" loc="11.88">τάμνων δένδρεα μακρά, ἅδος τέ μιν ἵκετο θυμόν,</TextUnit>
    <TextUnit id="6350" loc="11.89">σίτου τε γλυκεροῖο περὶ φρένας ἵμερος αἱρεῖ,</TextUnit>
    <TextUnit id="6351" loc="11.90">τῆμος σφῇ ἀρετῇ Δαναοὶ ῥήξαντο φάλαγγας</TextUnit>
    <TextUnit id="6352" loc="11.91">κεκλόμενοι ἑτάροισι κατὰ στίχας: ἐν δ' ̓Αγαμέμνων</TextUnit>
    <TextUnit id="6353" loc="11.92">πρῶτος ὄρους', ἕλε δ' ἄνδρα Βιάνορα ποιμένα λαῶν</TextUnit>
    <TextUnit id="6354" loc="11.93">αὐτόν, ἔπειτα δ' ἑταῖρον ̓Οϊλῆα πλήξιππον.</TextUnit>
    <TextUnit id="6355" loc="11.94">ἤτοι ὅ γ' ἐξ ἵππων κατεπάλμενος ἀντίος ἔστη:</TextUnit>
    <TextUnit id="6356" loc="11.95">τὸν δ' ἰθὺς μεμαῶτα μετώπιον ὀξέϊ δουρὶ</TextUnit>
    <TextUnit id="6357" loc="11.96">νύξ', οὐδὲ στεφάνη δόρυ οἱ σχέθε χαλκοβάρεια,</TextUnit>
    <TextUnit id="6358" loc="11.97">ἀλλὰ δι' αὐτῆς ἦλθε καὶ ὀστέου, ἐγκέφαλος δὲ</TextUnit>
    <TextUnit id="6359" loc="11.98">ἔνδον ἅπας πεπάλακτο: δάμασσε δέ μιν μεμαῶτα.</TextUnit>
    <TextUnit id="6360" loc="11.99">καὶ τοὺς μὲν λίπεν αὖθι ἄναξ ἀνδρῶν ̓Αγαμέμνων</TextUnit>
    <TextUnit id="6361" loc="11.100">στήθεσι παμφαίνοντας, ἐπεὶ περίδυσε χιτῶνας:</TextUnit>
    <TextUnit id="6362" loc="11.101">αὐτὰρ ὃ βῆ ̓͂Ισόν τε καὶ ̓́Αντιφον ἐξεναρίξων</TextUnit>
    <TextUnit id="6363" loc="11.102">υἷε δύω Πριάμοιο νόθον καὶ γνήσιον ἄμφω</TextUnit>
    <TextUnit id="6364" loc="11.103">εἰν ἑνὶ δίφρῳ ἐόντας: ὃ μὲν νόθος ἡνιόχευεν,</TextUnit>
    <TextUnit id="6365" loc="11.104">̓́Αντιφος αὖ παρέβασκε περικλυτός: ὥ ποτ' ̓Αχιλλεὺς</TextUnit>
    <TextUnit id="6366" loc="11.105">̓́Ιδης ἐν κνημοῖσι δίδη μόσχοισι λύγοισι,</TextUnit>
    <TextUnit id="6367" loc="11.106">ποιμαίνοντ' ἐπ' ὄεσσι λαβών, καὶ ἔλυσεν ἀποίνων.</TextUnit>
    <TextUnit id="6368" loc="11.107">δὴ τότε γ' ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="6369" loc="11.108">τὸν μὲν ὑπὲρ μαζοῖο κατὰ στῆθος βάλε δουρί,</TextUnit>
    <TextUnit id="6370" loc="11.109">̓́Αντιφον αὖ παρὰ οὖς ἔλασε ξίφει, ἐκ δ' ἔβαλ' ἵππων.</TextUnit>
    <TextUnit id="6371" loc="11.110">σπερχόμενος δ' ἀπὸ τοῖιν ἐσύλα τεύχεα καλὰ</TextUnit>
    <TextUnit id="6372" loc="11.111">γιγνώσκων: καὶ γάρ σφε πάρος παρὰ νηυσὶ θοῇσιν</TextUnit>
    <TextUnit id="6373" loc="11.112">εἶδεν, ὅτ' ἐξ ̓́Ιδης ἄγαγεν πόδας ὠκὺς ̓Αχιλλεύς.</TextUnit>
    <TextUnit id="6374" loc="11.113">ὡς δὲ λέων ἐλάφοιο ταχείης νήπια τέκνα</TextUnit>
    <TextUnit id="6375" loc="11.114">ῥηϊδίως συνέαξε λαβὼν κρατεροῖσιν ὀδοῦσιν</TextUnit>
    <TextUnit id="6376" loc="11.115">ἐλθὼν εἰς εὐνήν, ἁπαλόν τέ σφ' ἦτορ ἀπηύρα:</TextUnit>
    <TextUnit id="6377" loc="11.116">ἣ δ' εἴ πέρ τε τύχῃσι μάλα σχεδόν, οὐ δύναταί σφι</TextUnit>
    <TextUnit id="6378" loc="11.117">χραισμεῖν: αὐτὴν γάρ μιν ὑπὸ τρόμος αἰνὸς ἱκάνει:</TextUnit>
    <TextUnit id="6379" loc="11.118">καρπαλίμως δ' ἤϊξε διὰ δρυμὰ πυκνὰ καὶ ὕλην</TextUnit>
    <TextUnit id="6380" loc="11.119">σπεύδους' ἱδρώουσα κραταιοῦ θηρὸς ὑφ' ὁρμῆς:</TextUnit>
    <TextUnit id="6381" loc="11.120">ὣς ἄρα τοῖς οὔ τις δύνατο χραισμῆσαι ὄλεθρον</TextUnit>
    <TextUnit id="6382" loc="11.121">Τρώων, ἀλλὰ καὶ αὐτοὶ ὑπ' ̓Αργείοισι φέβοντο.</TextUnit>
    <TextUnit id="6383" loc="11.122">αὐτὰρ ὃ Πείσανδρόν τε καὶ ̔Ιππόλοχον μενεχάρμην</TextUnit>
    <TextUnit id="6384" loc="11.123">υἱέας ̓Αντιμάχοιο δαί̈φρονος, ὅς ῥα μάλιστα</TextUnit>
    <TextUnit id="6385" loc="11.124">χρυσὸν ̓Αλεξάνδροιο δεδεγμένος ἀγλαὰ δῶρα</TextUnit>
    <TextUnit id="6386" loc="11.125">οὐκ εἴασχ' ̔Ελένην δόμεναι ξανθῷ Μενελάῳ,</TextUnit>
    <TextUnit id="6387" loc="11.126">τοῦ περ δὴ δύο παῖδε λάβε κρείων ̓Αγαμέμνων</TextUnit>
    <TextUnit id="6388" loc="11.127">εἰν ἑνὶ δίφρῳ ἐόντας, ὁμοῦ δ' ἔχον ὠκέας ἵππους:</TextUnit>
    <TextUnit id="6389" loc="11.128">ἐκ γάρ σφεας χειρῶν φύγον ἡνία σιγαλόεντα,</TextUnit>
    <TextUnit id="6390" loc="11.129">τὼ δὲ κυκηθήτην: ὃ δ' ἐναντίον ὦρτο λέων ὣς</TextUnit>
    <TextUnit id="6391" loc="11.130">̓Ατρεί̈δης: τὼ δ' αὖτ' ἐκ δίφρου γουναζέσθην:</TextUnit>
    <TextUnit id="6392" loc="11.131">ζώγρει ̓Ατρέος υἱέ, σὺ δ' ἄξια δέξαι ἄποινα:</TextUnit>
    <TextUnit id="6393" loc="11.132">πολλὰ δ' ἐν ̓Αντιμάχοιο δόμοις κειμήλια κεῖται</TextUnit>
    <TextUnit id="6394" loc="11.133">χαλκός τε χρυσός τε πολύκμητός τε σίδηρος,</TextUnit>
    <TextUnit id="6395" loc="11.134">τῶν κέν τοι χαρίσαιτο πατὴρ ἀπερείσι' ἄποινα,</TextUnit>
    <TextUnit id="6396" loc="11.135">εἰ νῶϊ ζωοὺς πεπύθοιτ' ἐπὶ νηυσὶν ̓Αχαιῶν.</TextUnit>
    <TextUnit id="6397" loc="11.136">ὣς τώ γε κλαίοντε προσαυδήτην βασιλῆα</TextUnit>
    <TextUnit id="6398" loc="11.137">μειλιχίοις ἐπέεσσιν: ἀμείλικτον δ' ὄπ' ἄκουσαν:</TextUnit>
    <TextUnit id="6399" loc="11.138">εἰ μὲν δὴ ̓Αντιμάχοιο δαί̈φρονος υἱέες ἐστόν,</TextUnit>
    <TextUnit id="6400" loc="11.139">ὅς ποτ' ἐνὶ Τρώων ἀγορῇ Μενέλαον ἄνωγεν</TextUnit>
    <TextUnit id="6401" loc="11.140">ἀγγελίην ἐλθόντα σὺν ἀντιθέῳ ̓Οδυσῆϊ</TextUnit>
    <TextUnit id="6402" loc="11.141">αὖθι κατακτεῖναι μηδ' ἐξέμεν ἂψ ἐς ̓Αχαιούς,</TextUnit>
    <TextUnit id="6403" loc="11.142">νῦν μὲν δὴ τοῦ πατρὸς ἀεικέα τίσετε λώβην.</TextUnit>
    <TextUnit id="6404" loc="11.143">ἦ, καὶ Πείσανδρον μὲν ἀφ' ἵππων ὦσε χαμᾶζε</TextUnit>
    <TextUnit id="6405" loc="11.144">δουρὶ βαλὼν πρὸς στῆθος: ὃ δ' ὕπτιος οὔδει ἐρείσθη.</TextUnit>
    <TextUnit id="6406" loc="11.145">̔Ιππόλοχος δ' ἀπόρουσε, τὸν αὖ χαμαὶ ἐξενάριξε</TextUnit>
    <TextUnit id="6407" loc="11.146">χεῖρας ἀπὸ ξίφεϊ τμήξας ἀπό τ' αὐχένα κόψας,</TextUnit>
    <TextUnit id="6408" loc="11.147">ὅλμον δ' ὣς ἔσσευε κυλίνδεσθαι δι' ὁμίλου.</TextUnit>
    <TextUnit id="6409" loc="11.148">τοὺς μὲν ἔας': ὃ δ' ὅθι πλεῖσται κλονέοντο φάλαγγες,</TextUnit>
    <TextUnit id="6410" loc="11.149">τῇ ῥ' ἐνόρους', ἅμα δ' ἄλλοι ἐϋκνήμιδες ̓Αχαιοί.</TextUnit>
    <TextUnit id="6411" loc="11.150">πεζοὶ μὲν πεζοὺς ὄλεκον φεύγοντας ἀνάγκῃ,</TextUnit>
    <TextUnit id="6412" loc="11.151">ἱππεῖς δ' ἱππῆας: ὑπὸ δέ σφισιν ὦρτο κονίη</TextUnit>
    <TextUnit id="6413" loc="11.152">ἐκ πεδίου, τὴν ὦρσαν ἐρίγδουποι πόδες ἵππων</TextUnit>
    <TextUnit id="6414" loc="11.153">χαλκῷ δηϊόωντες: ἀτὰρ κρείων ̓Αγαμέμνων</TextUnit>
    <TextUnit id="6415" loc="11.154">αἰὲν ἀποκτείνων ἕπετ' ̓Αργείοισι κελεύων.</TextUnit>
    <TextUnit id="6416" loc="11.155">ὡς δ' ὅτε πῦρ ἀί̈δηλον ἐν ἀξύλῳ ἐμπέσῃ ὕλῃ,</TextUnit>
    <TextUnit id="6417" loc="11.156">πάντῃ τ' εἰλυφόων ἄνεμος φέρει, οἳ δέ τε θάμνοι</TextUnit>
    <TextUnit id="6418" loc="11.157">πρόρριζοι πίπτουσιν ἐπειγόμενοι πυρὸς ὁρμῇ:</TextUnit>
    <TextUnit id="6419" loc="11.158">ὣς ἄρ' ὑπ' ̓Ατρεί̈δῃ ̓Αγαμέμνονι πῖπτε κάρηνα</TextUnit>
    <TextUnit id="6420" loc="11.159">Τρώων φευγόντων, πολλοὶ δ' ἐριαύχενες ἵπποι</TextUnit>
    <TextUnit id="6421" loc="11.160">κείν' ὄχεα κροτάλιζον ἀνὰ πτολέμοιο γεφύρας</TextUnit>
    <TextUnit id="6422" loc="11.161">ἡνιόχους ποθέοντες ἀμύμονας: οἳ δ' ἐπὶ γαίῃ</TextUnit>
    <TextUnit id="6423" loc="11.162">κείατο, γύπεσσιν πολὺ φίλτεροι ἢ ἀλόχοισιν.</TextUnit>
    <TextUnit id="6424" loc="11.163">̔́Εκτορα δ' ἐκ βελέων ὕπαγε Ζεὺς ἔκ τε κονίης</TextUnit>
    <TextUnit id="6425" loc="11.164">ἔκ τ' ἀνδροκτασίης ἔκ θ' αἵματος ἔκ τε κυδοιμοῦ:</TextUnit>
    <TextUnit id="6426" loc="11.165">̓Ατρεί̈δης δ' ἕπετο σφεδανὸν Δαναοῖσι κελεύων.</TextUnit>
    <TextUnit id="6427" loc="11.166">οἳ δὲ παρ' ̓́Ιλου σῆμα παλαιοῦ Δαρδανίδαο</TextUnit>
    <TextUnit id="6428" loc="11.167">μέσσον κὰπ πεδίον παρ' ἐρινεὸν ἐσσεύοντο</TextUnit>
    <TextUnit id="6429" loc="11.168">ἱέμενοι πόλιος: ὃ δὲ κεκλήγων ἕπετ' αἰεὶ</TextUnit>
    <TextUnit id="6430" loc="11.169">̓Ατρεί̈δης, λύθρῳ δὲ παλάσσετο χεῖρας ἀάπτους.</TextUnit>
    <TextUnit id="6431" loc="11.170">ἀλλ' ὅτε δὴ Σκαιάς τε πύλας καὶ φηγὸν ἵκοντο,</TextUnit>
    <TextUnit id="6432" loc="11.171">ἔνθ' ἄρα δὴ ἵσταντο καὶ ἀλλήλους ἀνέμιμνον.</TextUnit>
    <TextUnit id="6433" loc="11.172">οἳ δ' ἔτι κὰμ μέσσον πεδίον φοβέοντο βόες ὥς,</TextUnit>
    <TextUnit id="6434" loc="11.173">ἅς τε λέων ἐφόβησε μολὼν ἐν νυκτὸς ἀμολγῷ</TextUnit>
    <TextUnit id="6435" loc="11.174">πάσας: τῇ δέ τ' ἰῇ ἀναφαίνεται αἰπὺς ὄλεθρος:</TextUnit>
    <TextUnit id="6436" loc="11.175">τῆς δ' ἐξ αὐχέν' ἔαξε λαβὼν κρατεροῖσιν ὀδοῦσι</TextUnit>
    <TextUnit id="6437" loc="11.176">πρῶτον, ἔπειτα δέ θ' αἷμα καὶ ἔγκατα πάντα λαφύσσει:</TextUnit>
    <TextUnit id="6438" loc="11.177">ὣς τοὺς ̓Ατρεί̈δης ἔφεπε κρείων ̓Αγαμέμνων</TextUnit>
    <TextUnit id="6439" loc="11.178">αἰὲν ἀποκτείνων τὸν ὀπίστατον: οἳ δ' ἐφέβοντο.</TextUnit>
    <TextUnit id="6440" loc="11.179">πολλοὶ δὲ πρηνεῖς τε καὶ ὕπτιοι ἔκπεσον ἵππων</TextUnit>
    <TextUnit id="6441" loc="11.180">̓Ατρεί̈δεω ὑπὸ χερσί: περὶ πρὸ γὰρ ἔγχεϊ θῦεν.</TextUnit>
    <TextUnit id="6442" loc="11.181">ἀλλ' ὅτε δὴ τάχ' ἔμελλεν ὑπὸ πτόλιν αἰπύ τε τεῖχος</TextUnit>
    <TextUnit id="6443" loc="11.182">ἵξεσθαι, τότε δή ῥα πατὴρ ἀνδρῶν τε θεῶν τε</TextUnit>
    <TextUnit id="6444" loc="11.183">̓́Ιδης ἐν κορυφῇσι καθέζετο πιδηέσσης</TextUnit>
    <TextUnit id="6445" loc="11.184">οὐρανόθεν καταβάς: ἔχε δ' ἀστεροπὴν μετὰ χερσίν.</TextUnit>
    <TextUnit id="6446" loc="11.185">̓͂Ιριν δ' ὄτρυνε χρυσόπτερον ἀγγελέουσαν:</TextUnit>
    <TextUnit id="6447" loc="11.186">βάσκ' ἴθι ̓͂Ιρι ταχεῖα, τὸν ̔́Εκτορι μῦθον ἐνίσπες:</TextUnit>
    <TextUnit id="6448" loc="11.187">ὄφρ' ἂν μέν κεν ὁρᾷ ̓Αγαμέμνονα ποιμένα λαῶν</TextUnit>
    <TextUnit id="6449" loc="11.188">θύνοντ' ἐν προμάχοισιν ἐναίροντα στίχας ἀνδρῶν,</TextUnit>
    <TextUnit id="6450" loc="11.189">τόφρ' ἀναχωρείτω, τὸν δ' ἄλλον λαὸν ἀνώχθω</TextUnit>
    <TextUnit id="6451" loc="11.190">μάρνασθαι δηί̈οισι κατὰ κρατερὴν ὑσμίνην.</TextUnit>
    <TextUnit id="6452" loc="11.191">αὐτὰρ ἐπεί κ' ἢ δουρὶ τυπεὶς ἢ βλήμενος ἰῷ</TextUnit>
    <TextUnit id="6453" loc="11.192">εἰς ἵππους ἅλεται, τότε οἱ κράτος ἐγγυαλίξω</TextUnit>
    <TextUnit id="6454" loc="11.193">κτείνειν εἰς ὅ κε νῆας ἐϋσσέλμους ἀφίκηται</TextUnit>
    <TextUnit id="6455" loc="11.194">δύῃ τ' ἠέλιος καὶ ἐπὶ κνέφας ἱερὸν ἔλθῃ.</TextUnit>
    <TextUnit id="6456" loc="11.195">ὣς ἔφατ', οὐδ' ἀπίθησε ποδήνεμος ὠκέα ̓͂Ιρις,</TextUnit>
    <TextUnit id="6457" loc="11.196">βῆ δὲ κατ' ̓Ιδαίων ὀρέων εἰς ̓́Ιλιον ἱρήν.</TextUnit>
    <TextUnit id="6458" loc="11.197">εὗρ' υἱὸν Πριάμοιο δαί̈φρονος ̔́Εκτορα δῖον</TextUnit>
    <TextUnit id="6459" loc="11.198">ἑσταότ' ἔν θ' ἵπποισι καὶ ἅρμασι κολλητοῖσιν:</TextUnit>
    <TextUnit id="6460" loc="11.199">ἀγχοῦ δ' ἱσταμένη προσέφη πόδας ὠκέα ̓͂Ιρις:</TextUnit>
    <TextUnit id="6461" loc="11.200">̔́Εκτορ υἱὲ Πριάμοιο Διὶ μῆτιν ἀτάλαντε</TextUnit>
    <TextUnit id="6462" loc="11.201">Ζεύς με πατὴρ προέηκε τεὶ̈ν τάδε μυθήσασθαι.</TextUnit>
    <TextUnit id="6463" loc="11.202">ὄφρ' ἂν μέν κεν ὁρᾷς ̓Αγαμέμνονα ποιμένα λαῶν</TextUnit>
    <TextUnit id="6464" loc="11.203">θύνοντ' ἐν προμάχοισιν, ἐναίροντα στίχας ἀνδρῶν,</TextUnit>
    <TextUnit id="6465" loc="11.204">τόφρ' ὑπόεικε μάχης, τὸν δ' ἄλλον λαὸν ἄνωχθι</TextUnit>
    <TextUnit id="6466" loc="11.205">μάρνασθαι δηί̈οισι κατὰ κρατερὴν ὑσμίνην.</TextUnit>
    <TextUnit id="6467" loc="11.206">αὐτὰρ ἐπεί κ' ἢ δουρὶ τυπεὶς ἢ βλήμενος ἰῷ</TextUnit>
    <TextUnit id="6468" loc="11.207">εἰς ἵππους ἅλεται, τότε τοι κράτος ἐγγυαλίξει</TextUnit>
    <TextUnit id="6469" loc="11.208">κτείνειν, εἰς ὅ κε νῆας ἐϋσσέλμους ἀφίκηαι</TextUnit>
    <TextUnit id="6470" loc="11.209">δύῃ τ' ἠέλιος καὶ ἐπὶ κνέφας ἱερὸν ἔλθῃ.</TextUnit>
    <TextUnit id="6471" loc="11.210">ἣ μὲν ἄρ' ὣς εἰποῦς' ἀπέβη πόδας ὠκέα ̓͂Ιρις,</TextUnit>
    <TextUnit id="6472" loc="11.211">̔́Εκτωρ δ' ἐξ ὀχέων σὺν τεύχεσιν ἆλτο χαμᾶζε,</TextUnit>
    <TextUnit id="6473" loc="11.212">πάλλων δ' ὀξέα δοῦρα κατὰ στρατὸν ᾤχετο πάντῃ</TextUnit>
    <TextUnit id="6474" loc="11.213">ὀτρύνων μαχέσασθαι, ἔγειρε δὲ φύλοπιν αἰνήν.</TextUnit>
    <TextUnit id="6475" loc="11.214">οἳ δ' ἐλελίχθησαν καὶ ἐναντίοι ἔσταν ̓Αχαιῶν,</TextUnit>
    <TextUnit id="6476" loc="11.215">̓Αργεῖοι δ' ἑτέρωθεν ἐκαρτύναντο φάλαγγας.</TextUnit>
    <TextUnit id="6477" loc="11.216">ἀρτύνθη δὲ μάχη, στὰν δ' ἀντίοι: ἐν δ' ̓Αγαμέμνων</TextUnit>
    <TextUnit id="6478" loc="11.217">πρῶτος ὄρους', ἔθελεν δὲ πολὺ προμάχεσθαι ἁπάντων.</TextUnit>
    <TextUnit id="6479" loc="11.218">ἔσπετε νῦν μοι Μοῦσαι ̓Ολύμπια δώματ' ἔχουσαι</TextUnit>
    <TextUnit id="6480" loc="11.219">ὅς τις δὴ πρῶτος ̓Αγαμέμνονος ἀντίον ἦλθεν</TextUnit>
    <TextUnit id="6481" loc="11.220">ἢ αὐτῶν Τρώων ἠὲ κλειτῶν ἐπικούρων.</TextUnit>
    <TextUnit id="6482" loc="11.221">̓Ιφιδάμας ̓Αντηνορίδης ἠύ̈ς τε μέγας τε</TextUnit>
    <TextUnit id="6483" loc="11.222">ὃς τράφη ἐν Θρῄκῃ ἐριβώλακι μητέρι μήλων:</TextUnit>
    <TextUnit id="6484" loc="11.223">Κισσῆς τόν γ' ἔθρεψε δόμοις ἔνι τυτθὸν ἐόντα</TextUnit>
    <TextUnit id="6485" loc="11.224">μητροπάτωρ, ὃς τίκτε Θεανὼ καλλιπάρῃον:</TextUnit>
    <TextUnit id="6486" loc="11.225">αὐτὰρ ἐπεί ῥ' ἥβης ἐρικυδέος ἵκετο μέτρον,</TextUnit>
    <TextUnit id="6487" loc="11.226">αὐτοῦ μιν κατέρυκε, δίδου δ' ὅ γε θυγατέρα ἥν:</TextUnit>
    <TextUnit id="6488" loc="11.227">γήμας δ' ἐκ θαλάμοιο μετὰ κλέος ἵκετ' ̓Αχαιῶν</TextUnit>
    <TextUnit id="6489" loc="11.228">σὺν δυοκαίδεκα νηυσὶ κορωνίσιν, αἵ οἱ ἕποντο.</TextUnit>
    <TextUnit id="6490" loc="11.229">τὰς μὲν ἔπειτ' ἐν Περκώτῃ λίπε νῆας ἐί̈σας,</TextUnit>
    <TextUnit id="6491" loc="11.230">αὐτὰρ ὃ πεζὸς ἐὼν ἐς ̓́Ιλιον εἰληλούθει:</TextUnit>
    <TextUnit id="6492" loc="11.231">ὅς ῥα τότ' ̓Ατρεί̈δεω ̓Αγαμέμνονος ἀντίον ἦλθεν.</TextUnit>
    <TextUnit id="6493" loc="11.232">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="6494" loc="11.233">̓Ατρεί̈δης μὲν ἅμαρτε, παραὶ δέ οἱ ἐτράπετ' ἔγχος,</TextUnit>
    <TextUnit id="6495" loc="11.234">̓Ιφιδάμας δὲ κατὰ ζώνην θώρηκος ἔνερθε</TextUnit>
    <TextUnit id="6496" loc="11.235">νύξ', ἐπὶ δ' αὐτὸς ἔρεισε βαρείῃ χειρὶ πιθήσας:</TextUnit>
    <TextUnit id="6497" loc="11.236">οὐδ' ἔτορε ζωστῆρα παναίολον, ἀλλὰ πολὺ πρὶν</TextUnit>
    <TextUnit id="6498" loc="11.237">ἀργύρῳ ἀντομένη μόλιβος ὣς ἐτράπετ' αἰχμή.</TextUnit>
    <TextUnit id="6499" loc="11.238">καὶ τό γε χειρὶ λαβὼν εὐρὺ κρείων ̓Αγαμέμνων</TextUnit>
    <TextUnit id="6500" loc="11.239">ἕλκ' ἐπὶ οἷ μεμαὼς ὥς τε λίς, ἐκ δ' ἄρα χειρὸς</TextUnit>
    <TextUnit id="6501" loc="11.240">σπάσσατο: τὸν δ' ἄορι πλῆξ' αὐχένα, λῦσε δὲ γυῖα.</TextUnit>
    <TextUnit id="6502" loc="11.241">ὣς ὃ μὲν αὖθι πεσὼν κοιμήσατο χάλκεον ὕπνον</TextUnit>
    <TextUnit id="6503" loc="11.242">οἰκτρὸς ἀπὸ μνηστῆς ἀλόχου, ἀστοῖσιν ἀρήγων,</TextUnit>
    <TextUnit id="6504" loc="11.243">κουριδίης, ἧς οὔ τι χάριν ἴδε, πολλὰ δ' ἔδωκε:</TextUnit>
    <TextUnit id="6505" loc="11.244">πρῶθ' ἑκατὸν βοῦς δῶκεν, ἔπειτα δὲ χίλι' ὑπέστη</TextUnit>
    <TextUnit id="6506" loc="11.245">αἶγας ὁμοῦ καὶ ὄϊς, τά οἱ ἄσπετα ποιμαίνοντο.</TextUnit>
    <TextUnit id="6507" loc="11.246">δὴ τότε γ' ̓Ατρεί̈δης ̓Αγαμέμνων ἐξενάριξε,</TextUnit>
    <TextUnit id="6508" loc="11.247">βῆ δὲ φέρων ἀν' ὅμιλον ̓Αχαιῶν τεύχεα καλά.</TextUnit>
    <TextUnit id="6509" loc="11.248">τὸν δ' ὡς οὖν ἐνόησε Κόων ἀριδείκετος ἀνδρῶν</TextUnit>
    <TextUnit id="6510" loc="11.249">πρεσβυγενὴς ̓Αντηνορίδης, κρατερόν ῥά ἑ πένθος</TextUnit>
    <TextUnit id="6511" loc="11.250">ὀφθαλμοὺς ἐκάλυψε κασιγνήτοιο πεσόντος.</TextUnit>
    <TextUnit id="6512" loc="11.251">στῆ δ' εὐρὰξ σὺν δουρὶ λαθὼν ̓Αγαμέμνονα δῖον,</TextUnit>
    <TextUnit id="6513" loc="11.252">νύξε δέ μιν κατὰ χεῖρα μέσην ἀγκῶνος ἔνερθε,</TextUnit>
    <TextUnit id="6514" loc="11.253">ἀντικρὺ δὲ διέσχε φαεινοῦ δουρὸς ἀκωκή.</TextUnit>
    <TextUnit id="6515" loc="11.254">ῥίγησέν τ' ἄρ' ἔπειτα ἄναξ ἀνδρῶν ̓Αγαμέμνων:</TextUnit>
    <TextUnit id="6516" loc="11.255">ἀλλ' οὐδ' ὧς ἀπέληγε μάχης ἠδὲ πτολέμοιο,</TextUnit>
    <TextUnit id="6517" loc="11.256">ἀλλ' ἐπόρουσε Κόωνι ἔχων ἀνεμοτρεφὲς ἔγχος.</TextUnit>
    <TextUnit id="6518" loc="11.257">ἤτοι ὃ ̓Ιφιδάμαντα κασίγνητον καὶ ὄπατρον</TextUnit>
    <TextUnit id="6519" loc="11.258">ἕλκε ποδὸς μεμαώς, καὶ ἀύ̈τει πάντας ἀρίστους:</TextUnit>
    <TextUnit id="6520" loc="11.259">τὸν δ' ἕλκοντ' ἀν' ὅμιλον ὑπ' ἀσπίδος ὀμφαλοέσσης</TextUnit>
    <TextUnit id="6521" loc="11.260">οὔτησε ξυστῷ χαλκήρεϊ, λῦσε δὲ γυῖα:</TextUnit>
    <TextUnit id="6522" loc="11.261">τοῖο δ' ἐπ' ̓Ιφιδάμαντι κάρη ἀπέκοψε παραστάς.</TextUnit>
    <TextUnit id="6523" loc="11.262">ἔνθ' ̓Αντήνορος υἷες ὑπ' ̓Ατρεί̈δῃ βασιλῆϊ</TextUnit>
    <TextUnit id="6524" loc="11.263">πότμον ἀναπλήσαντες ἔδυν δόμον ̓́Αϊδος εἴσω.</TextUnit>
    <TextUnit id="6525" loc="11.264">αὐτὰρ ὃ τῶν ἄλλων ἐπεπωλεῖτο στίχας ἀνδρῶν</TextUnit>
    <TextUnit id="6526" loc="11.265">ἔγχεί̈ τ' ἄορί τε μεγάλοισί τε χερμαδίοισιν,</TextUnit>
    <TextUnit id="6527" loc="11.266">ὄφρά οἱ αἷμ' ἔτι θερμὸν ἀνήνοθεν ἐξ ὠτειλῆς.</TextUnit>
    <TextUnit id="6528" loc="11.267">αὐτὰρ ἐπεὶ τὸ μὲν ἕλκος ἐτέρσετο, παύσατο δ' αἷμα,</TextUnit>
    <TextUnit id="6529" loc="11.268">ὀξεῖαι δ' ὀδύναι δῦνον μένος ̓Ατρεί̈δαο.</TextUnit>
    <TextUnit id="6530" loc="11.269">ὡς δ' ὅτ' ἂν ὠδίνουσαν ἔχῃ βέλος ὀξὺ γυναῖκα</TextUnit>
    <TextUnit id="6531" loc="11.270">δριμύ, τό τε προϊεῖσι μογοστόκοι Εἰλείθυιαι</TextUnit>
    <TextUnit id="6532" loc="11.271">̔́Ηρης θυγατέρες πικρὰς ὠδῖνας ἔχουσαι,</TextUnit>
    <TextUnit id="6533" loc="11.272">ὣς ὀξεῖ' ὀδύναι δῦνον μένος ̓Ατρεί̈δαο.</TextUnit>
    <TextUnit id="6534" loc="11.273">ἐς δίφρον δ' ἀνόρουσε, καὶ ἡνιόχῳ ἐπέτελλε</TextUnit>
    <TextUnit id="6535" loc="11.274">νηυσὶν ἔπι γλαφυρῇσιν ἐλαυνέμεν: ἤχθετο γὰρ κῆρ.</TextUnit>
    <TextUnit id="6536" loc="11.275">ἤϋσεν δὲ διαπρύσιον Δαναοῖσι γεγωνώς:</TextUnit>
    <TextUnit id="6537" loc="11.276">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="6538" loc="11.277">ὑμεῖς μὲν νῦν νηυσὶν ἀμύνετε ποντοπόροισι</TextUnit>
    <TextUnit id="6539" loc="11.278">φύλοπιν ἀργαλέην, ἐπεὶ οὐκ ἐμὲ μητίετα Ζεὺς</TextUnit>
    <TextUnit id="6540" loc="11.279">εἴασε Τρώεσσι πανημέριον πολεμίζειν.</TextUnit>
    <TextUnit id="6541" loc="11.280">ὣς ἔφαθ', ἡνίοχος δ' ἵμασεν καλλίτριχας ἵππους</TextUnit>
    <TextUnit id="6542" loc="11.281">νῆας ἔπι γλαφυράς: τὼ δ' οὐκ ἀέκοντε πετέσθην:</TextUnit>
    <TextUnit id="6543" loc="11.282">ἄφρεον δὲ στήθεα, ῥαίνοντο δὲ νέρθε κονίῃ</TextUnit>
    <TextUnit id="6544" loc="11.283">τειρόμενον βασιλῆα μάχης ἀπάνευθε φέροντες.</TextUnit>
    <TextUnit id="6545" loc="11.284">̔́Εκτωρ δ' ὡς ἐνόης' ̓Αγαμέμνονα νόσφι κιόντα</TextUnit>
    <TextUnit id="6546" loc="11.285">Τρωσί τε καὶ Λυκίοισιν ἐκέκλετο μακρὸν ἀύ̈σας:</TextUnit>
    <TextUnit id="6547" loc="11.286">Τρῶες καὶ Λύκιοι καὶ Δάρδανοι ἀγχιμαχηταὶ</TextUnit>
    <TextUnit id="6548" loc="11.287">ἀνέρες ἔστε φίλοι, μνήσασθε δὲ θούριδος ἀλκῆς.</TextUnit>
    <TextUnit id="6549" loc="11.288">οἴχετ' ἀνὴρ ὤριστος, ἐμοὶ δὲ μέγ' εὖχος ἔδωκε</TextUnit>
    <TextUnit id="6550" loc="11.289">Ζεὺς Κρονίδης: ἀλλ' ἰθὺς ἐλαύνετε μώνυχας ἵππους</TextUnit>
    <TextUnit id="6551" loc="11.290">ἰφθίμων Δαναῶν, ἵν' ὑπέρτερον εὖχος ἄρησθε.</TextUnit>
    <TextUnit id="6552" loc="11.291">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="6553" loc="11.292">ὡς δ' ὅτε πού τις θηρητὴρ κύνας ἀργιόδοντας</TextUnit>
    <TextUnit id="6554" loc="11.293">σεύῃ ἐπ' ἀγροτέρῳ συὶ̈ καπρίῳ ἠὲ λέοντι,</TextUnit>
    <TextUnit id="6555" loc="11.294">ὣς ἐπ' ̓Αχαιοῖσιν σεῦε Τρῶας μεγαθύμους</TextUnit>
    <TextUnit id="6556" loc="11.295">̔́Εκτωρ Πριαμίδης βροτολοιγῷ ἶσος ̓́Αρηϊ.</TextUnit>
    <TextUnit id="6557" loc="11.296">αὐτὸς δ' ἐν πρώτοισι μέγα φρονέων ἐβεβήκει,</TextUnit>
    <TextUnit id="6558" loc="11.297">ἐν δ' ἔπες' ὑσμίνῃ ὑπεραέϊ ἶσος ἀέλλῃ,</TextUnit>
    <TextUnit id="6559" loc="11.298">ἥ τε καθαλλομένη ἰοειδέα πόντον ὀρίνει.</TextUnit>
    <TextUnit id="6560" loc="11.299">ἔνθα τίνα πρῶτον, τίνα δ' ὕστατον ἐξενάριξεν</TextUnit>
    <TextUnit id="6561" loc="11.300">̔́Εκτωρ Πριαμίδης, ὅτε οἱ Ζεὺς κῦδος ἔδωκεν;</TextUnit>
    <TextUnit id="6562" loc="11.301">̓Ασαῖον μὲν πρῶτα καὶ Αὐτόνοον καὶ ̓Οπίτην</TextUnit>
    <TextUnit id="6563" loc="11.302">καὶ Δόλοπα Κλυτίδην καὶ ̓Οφέλτιον ἠδ' ̓Αγέλαον</TextUnit>
    <TextUnit id="6564" loc="11.303">Αἴσυμνόν τ' ̓͂Ωρόν τε καὶ ̔Ιππόνοον μενεχάρμην.</TextUnit>
    <TextUnit id="6565" loc="11.304">τοὺς ἄρ' ὅ γ' ἡγεμόνας Δαναῶν ἕλεν, αὐτὰρ ἔπειτα</TextUnit>
    <TextUnit id="6566" loc="11.305">πληθύν, ὡς ὁπότε νέφεα Ζέφυρος στυφελίξῃ</TextUnit>
    <TextUnit id="6567" loc="11.306">ἀργεστᾶο Νότοιο βαθείῃ λαίλαπι τύπτων:</TextUnit>
    <TextUnit id="6568" loc="11.307">πολλὸν δὲ τρόφι κῦμα κυλίνδεται, ὑψόσε δ' ἄχνη</TextUnit>
    <TextUnit id="6569" loc="11.308">σκίδναται ἐξ ἀνέμοιο πολυπλάγκτοιο ἰωῆς:</TextUnit>
    <TextUnit id="6570" loc="11.309">ὣς ἄρα πυκνὰ καρήαθ' ὑφ' ̔́Εκτορι δάμνατο λαῶν.</TextUnit>
    <TextUnit id="6571" loc="11.310">ἔνθά κε λοιγὸς ἔην καὶ ἀμήχανα ἔργα γένοντο,</TextUnit>
    <TextUnit id="6572" loc="11.311">καί νύ κεν ἐν νήεσσι πέσον φεύγοντες ̓Αχαιοί,</TextUnit>
    <TextUnit id="6573" loc="11.312">εἰ μὴ Τυδεί̈δῃ Διομήδεϊ κέκλετ' ̓Οδυσσεύς:</TextUnit>
    <TextUnit id="6574" loc="11.313">Τυδεί̈δη τί παθόντε λελάσμεθα θούριδος ἀλκῆς;</TextUnit>
    <TextUnit id="6575" loc="11.314">ἀλλ' ἄγε δεῦρο πέπον, παρ' ἔμ' ἵσταο: δὴ γὰρ ἔλεγχος</TextUnit>
    <TextUnit id="6576" loc="11.315">ἔσσεται εἴ κεν νῆας ἕλῃ κορυθαίολος ̔́Εκτωρ.</TextUnit>
    <TextUnit id="6577" loc="11.316">τὸν δ' ἀπαμειβόμενος προσέφη κρατερὸς Διομήδης:</TextUnit>
    <TextUnit id="6578" loc="11.317">ἤτοι ἐγὼ μενέω καὶ τλήσομαι: ἀλλὰ μίνυνθα</TextUnit>
    <TextUnit id="6579" loc="11.318">ἡμέων ἔσσεται ἦδος, ἐπεὶ νεφεληγερέτα Ζεὺς</TextUnit>
    <TextUnit id="6580" loc="11.319">Τρωσὶν δὴ βόλεται δοῦναι κράτος ἠέ περ ἡμῖν.</TextUnit>
    <TextUnit id="6581" loc="11.320">ἦ καὶ Θυμβραῖον μὲν ἀφ' ἵππων ὦσε χαμᾶζε</TextUnit>
    <TextUnit id="6582" loc="11.321">δουρὶ βαλὼν κατὰ μαζὸν ἀριστερόν: αὐτὰρ ̓Οδυσσεὺς</TextUnit>
    <TextUnit id="6583" loc="11.322">ἀντίθεον θεράποντα Μολίονα τοῖο ἄνακτος.</TextUnit>
    <TextUnit id="6584" loc="11.323">τοὺς μὲν ἔπειτ' εἴασαν, ἐπεὶ πολέμου ἀπέπαυσαν:</TextUnit>
    <TextUnit id="6585" loc="11.324">τὼ δ' ἀν' ὅμιλον ἰόντε κυδοίμεον, ὡς ὅτε κάπρω</TextUnit>
    <TextUnit id="6586" loc="11.325">ἐν κυσὶ θηρευτῇσι μέγα φρονέοντε πέσητον:</TextUnit>
    <TextUnit id="6587" loc="11.326">ὣς ὄλεκον Τρῶας πάλιν ὀρμένω: αὐτὰρ ̓Αχαιοὶ</TextUnit>
    <TextUnit id="6588" loc="11.327">ἀσπασίως φεύγοντες ἀνέπνεον ̔́Εκτορα δῖον.</TextUnit>
    <TextUnit id="6589" loc="11.328">ἔνθ' ἑλέτην δίφρόν τε καὶ ἀνέρε δήμου ἀρίστω</TextUnit>
    <TextUnit id="6590" loc="11.329">υἷε δύω Μέροπος Περκωσίου, ὃς περὶ πάντων</TextUnit>
    <TextUnit id="6591" loc="11.330">ᾔδεε μαντοσύνας, οὐδὲ οὓς παῖδας ἔασκε</TextUnit>
    <TextUnit id="6592" loc="11.331">στείχειν ἐς πόλεμον φθισήνορα: τὼ δέ οἱ οὔ τι</TextUnit>
    <TextUnit id="6593" loc="11.332">πειθέσθην: κῆρες γὰρ ἄγον μέλανος θανάτοιο.</TextUnit>
    <TextUnit id="6594" loc="11.333">τοὺς μὲν Τυδεί̈δης δουρικλειτὸς Διομήδης</TextUnit>
    <TextUnit id="6595" loc="11.334">θυμοῦ καὶ ψυχῆς κεκαδὼν κλυτὰ τεύχε' ἀπηύρα:</TextUnit>
    <TextUnit id="6596" loc="11.335">̔Ιππόδαμον δ' ̓Οδυσεὺς καὶ ̔Υπείροχον ἐξενάριξεν.</TextUnit>
    <TextUnit id="6597" loc="11.336">ἔνθά σφιν κατὰ ἶσα μάχην ἐτάνυσσε Κρονίων</TextUnit>
    <TextUnit id="6598" loc="11.337">ἐξ ̓́Ιδης καθορῶν: τοὶ δ' ἀλλήλους ἐνάριζον.</TextUnit>
    <TextUnit id="6599" loc="11.338">ἤτοι Τυδέος υἱὸς ̓Αγάστροφον οὔτασε δουρὶ</TextUnit>
    <TextUnit id="6600" loc="11.339">Παιονίδην ἥρωα κατ' ἰσχίον: οὐ δέ οἱ ἵπποι</TextUnit>
    <TextUnit id="6601" loc="11.340">ἐγγὺς ἔσαν προφυγεῖν, ἀάσατο δὲ μέγα θυμῷ.</TextUnit>
    <TextUnit id="6602" loc="11.341">τοὺς μὲν γὰρ θεράπων ἀπάνευθ' ἔχεν, αὐτὰρ ὃ πεζὸς</TextUnit>
    <TextUnit id="6603" loc="11.342">θῦνε διὰ προμάχων, εἷος φίλον ὤλεσε θυμόν.</TextUnit>
    <TextUnit id="6604" loc="11.343">̔́Εκτωρ δ' ὀξὺ νόησε κατὰ στίχας, ὦρτο δ' ἐπ' αὐτοὺς</TextUnit>
    <TextUnit id="6605" loc="11.344">κεκλήγων: ἅμα δὲ Τρώων εἵποντο φάλαγγες.</TextUnit>
    <TextUnit id="6606" loc="11.345">τὸν δὲ ἰδὼν ῥίγησε βοὴν ἀγαθὸς Διομήδης,</TextUnit>
    <TextUnit id="6607" loc="11.346">αἶψα δ' ̓Οδυσσῆα προσεφώνεεν ἐγγὺς ἐόντα:</TextUnit>
    <TextUnit id="6608" loc="11.347">νῶϊν δὴ τόδε πῆμα κυλίνδεται ὄβριμος ̔́Εκτωρ:</TextUnit>
    <TextUnit id="6609" loc="11.348">ἀλλ' ἄγε δὴ στέωμεν καὶ ἀλεξώμεσθα μένοντες.</TextUnit>
    <TextUnit id="6610" loc="11.349">ἦ ῥα, καὶ ἀμπεπαλὼν προί̈ει δολιχόσκιον ἔγχος</TextUnit>
    <TextUnit id="6611" loc="11.350">καὶ βάλεν, οὐδ' ἀφάμαρτε τιτυσκόμενος κεφαλῆφιν,</TextUnit>
    <TextUnit id="6612" loc="11.351">ἄκρην κὰκ κόρυθα: πλάγχθη δ' ἀπὸ χαλκόφι χαλκός,</TextUnit>
    <TextUnit id="6613" loc="11.352">οὐδ' ἵκετο χρόα καλόν: ἐρύκακε γὰρ τρυφάλεια</TextUnit>
    <TextUnit id="6614" loc="11.353">τρίπτυχος αὐλῶπις, τήν οἱ πόρε Φοῖβος ̓Απόλλων.</TextUnit>
    <TextUnit id="6615" loc="11.354">̔́Εκτωρ δ' ὦκ' ἀπέλεθρον ἀνέδραμε, μίκτο δ' ὁμίλῳ,</TextUnit>
    <TextUnit id="6616" loc="11.355">στῆ δὲ γνὺξ ἐριπὼν καὶ ἐρείσατο χειρὶ παχείῃ</TextUnit>
    <TextUnit id="6617" loc="11.356">γαίης: ἀμφὶ δὲ ὄσσε κελαινὴ νὺξ ἐκάλυψεν.</TextUnit>
    <TextUnit id="6618" loc="11.357">ὄφρα δὲ Τυδεί̈δης μετὰ δούρατος ᾤχετ' ἐρωὴν</TextUnit>
    <TextUnit id="6619" loc="11.358">τῆλε διὰ προμάχων, ὅθι οἱ καταείσατο γαίης</TextUnit>
    <TextUnit id="6620" loc="11.359">τόφρ' ̔́Εκτωρ ἔμπνυτο, καὶ ἂψ ἐς δίφρον ὀρούσας</TextUnit>
    <TextUnit id="6621" loc="11.360">ἐξέλας' ἐς πληθύν, καὶ ἀλεύατο κῆρα μέλαιναν.</TextUnit>
    <TextUnit id="6622" loc="11.361">δουρὶ δ' ἐπαί̈σσων προσέφη κρατερὸς Διομήδης:</TextUnit>
    <TextUnit id="6623" loc="11.362">ἐξ αὖ νῦν ἔφυγες θάνατον κύον: ἦ τέ τοι ἄγχι</TextUnit>
    <TextUnit id="6624" loc="11.363">ἦλθε κακόν: νῦν αὖτέ ς' ἐρύσατο Φοῖβος ̓Απόλλων</TextUnit>
    <TextUnit id="6625" loc="11.364">ᾧ μέλλεις εὔχεσθαι ἰὼν ἐς δοῦπον ἀκόντων.</TextUnit>
    <TextUnit id="6626" loc="11.365">ἦ θήν ς' ἐξανύω γε καὶ ὕστερον ἀντιβολήσας,</TextUnit>
    <TextUnit id="6627" loc="11.366">εἴ πού τις καὶ ἔμοιγε θεῶν ἐπιτάρροθός ἐστι.</TextUnit>
    <TextUnit id="6628" loc="11.367">νῦν αὖ τοὺς ἄλλους ἐπιείσομαι, ὅν κε κιχείω.</TextUnit>
    <TextUnit id="6629" loc="11.368">ἦ, καὶ Παιονίδην δουρὶ κλυτὸν ἐξενάριζεν.</TextUnit>
    <TextUnit id="6630" loc="11.369">αὐτὰρ ̓Αλέξανδρος ̔Ελένης πόσις ἠϋκόμοιο</TextUnit>
    <TextUnit id="6631" loc="11.370">Τυδεί̈δῃ ἔπι τόξα τιταίνετο ποιμένι λαῶν,</TextUnit>
    <TextUnit id="6632" loc="11.371">στήλῃ κεκλιμένος ἀνδροκμήτῳ ἐπὶ τύμβῳ</TextUnit>
    <TextUnit id="6633" loc="11.372">̓́Ιλου Δαρδανίδαο, παλαιοῦ δημογέροντος.</TextUnit>
    <TextUnit id="6634" loc="11.373">ἤτοι ὃ μὲν θώρηκα ̓Αγαστρόφου ἰφθίμοιο</TextUnit>
    <TextUnit id="6635" loc="11.374">αἴνυτ' ἀπὸ στήθεσφι παναίολον ἀσπίδα τ' ὤμων</TextUnit>
    <TextUnit id="6636" loc="11.375">καὶ κόρυθα βριαρήν: ὃ δὲ τόξου πῆχυν ἄνελκε</TextUnit>
    <TextUnit id="6637" loc="11.376">καὶ βάλεν, οὐδ' ἄρα μιν ἅλιον βέλος ἔκφυγε χειρός,</TextUnit>
    <TextUnit id="6638" loc="11.377">ταρσὸν δεξιτεροῖο ποδός: διὰ δ' ἀμπερὲς ἰὸς</TextUnit>
    <TextUnit id="6639" loc="11.378">ἐν γαίῃ κατέπηκτο: ὃ δὲ μάλα ἡδὺ γελάσσας</TextUnit>
    <TextUnit id="6640" loc="11.379">ἐκ λόχου ἀμπήδησε καὶ εὐχόμενος ἔπος ηὔδα:</TextUnit>
    <TextUnit id="6641" loc="11.380">βέβληαι οὐδ' ἅλιον βέλος ἔκφυγεν: ὡς ὄφελόν τοι</TextUnit>
    <TextUnit id="6642" loc="11.381">νείατον ἐς κενεῶνα βαλὼν ἐκ θυμὸν ἑλέσθαι.</TextUnit>
    <TextUnit id="6643" loc="11.382">οὕτω κεν καὶ Τρῶες ἀνέπνευσαν κακότητος,</TextUnit>
    <TextUnit id="6644" loc="11.383">οἵ τέ σε πεφρίκασι λέονθ' ὡς μηκάδες αἶγες.</TextUnit>
    <TextUnit id="6645" loc="11.384">τὸν δ' οὐ ταρβήσας προσέφη κρατερὸς Διομήδης:</TextUnit>
    <TextUnit id="6646" loc="11.385">τοξότα λωβητὴρ κέρᾳ ἀγλαὲ παρθενοπῖπα</TextUnit>
    <TextUnit id="6647" loc="11.386">εἰ μὲν δὴ ἀντίβιον σὺν τεύχεσι πειρηθείης,</TextUnit>
    <TextUnit id="6648" loc="11.387">οὐκ ἄν τοι χραίσμῃσι βιὸς καὶ ταρφέες ἰοί:</TextUnit>
    <TextUnit id="6649" loc="11.388">νῦν δέ μ' ἐπιγράψας ταρσὸν ποδὸς εὔχεαι αὔτως.</TextUnit>
    <TextUnit id="6650" loc="11.389">οὐκ ἀλέγω, ὡς εἴ με γυνὴ βάλοι ἢ πάϊς ἄφρων:</TextUnit>
    <TextUnit id="6651" loc="11.390">κωφὸν γὰρ βέλος ἀνδρὸς ἀνάλκιδος οὐτιδανοῖο.</TextUnit>
    <TextUnit id="6652" loc="11.391">ἦ τ' ἄλλως ὑπ' ἐμεῖο, καὶ εἴ κ' ὀλίγον περ ἐπαύρῃ,</TextUnit>
    <TextUnit id="6653" loc="11.392">ὀξὺ βέλος πέλεται, καὶ ἀκήριον αἶψα τίθησι.</TextUnit>
    <TextUnit id="6654" loc="11.393">τοῦ δὲ γυναικὸς μέν τ' ἀμφίδρυφοί εἰσι παρειαί,</TextUnit>
    <TextUnit id="6655" loc="11.394">παῖδες δ' ὀρφανικοί: ὃ δέ θ' αἵματι γαῖαν ἐρεύθων</TextUnit>
    <TextUnit id="6656" loc="11.395">πύθεται, οἰωνοὶ δὲ περὶ πλέες ἠὲ γυναῖκες.</TextUnit>
    <TextUnit id="6657" loc="11.396">ὣς φάτο, τοῦ δ' ̓Οδυσεὺς δουρικλυτὸς ἐγγύθεν ἐλθὼν</TextUnit>
    <TextUnit id="6658" loc="11.397">ἔστη πρόσθ': ὃ δ' ὄπισθε καθεζόμενος βέλος ὠκὺ</TextUnit>
    <TextUnit id="6659" loc="11.398">ἐκ ποδὸς ἕλκ', ὀδύνη δὲ διὰ χροὸς ἦλθ' ἀλεγεινή.</TextUnit>
    <TextUnit id="6660" loc="11.399">ἐς δίφρον δ' ἀνόρουσε, καὶ ἡνιόχῳ ἐπέτελλε</TextUnit>
    <TextUnit id="6661" loc="11.400">νηυσὶν ἔπι γλαφυρῇσιν ἐλαυνέμεν: ἤχθετο γὰρ κῆρ.</TextUnit>
    <TextUnit id="6662" loc="11.401">οἰώθη δ' ̓Οδυσεὺς δουρὶ κλυτός, οὐδέ τις αὐτῷ</TextUnit>
    <TextUnit id="6663" loc="11.402">̓Αργείων παρέμεινεν, ἐπεὶ φόβος ἔλλαβε πάντας:</TextUnit>
    <TextUnit id="6664" loc="11.403">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="6665" loc="11.404">ὤ μοι ἐγὼ τί πάθω; μέγα μὲν κακὸν αἴ κε φέβωμαι</TextUnit>
    <TextUnit id="6666" loc="11.405">πληθὺν ταρβήσας: τὸ δὲ ῥίγιον αἴ κεν ἁλώω</TextUnit>
    <TextUnit id="6667" loc="11.406">μοῦνος: τοὺς δ' ἄλλους Δαναοὺς ἐφόβησε Κρονίων.</TextUnit>
    <TextUnit id="6668" loc="11.407">ἀλλὰ τί ἤ μοι ταῦτα φίλος διελέξατο θυμός;</TextUnit>
    <TextUnit id="6669" loc="11.408">οἶδα γὰρ ὅττι κακοὶ μὲν ἀποίχονται πολέμοιο,</TextUnit>
    <TextUnit id="6670" loc="11.409">ὃς δέ κ' ἀριστεύῃσι μάχῃ ἔνι τὸν δὲ μάλα χρεὼ</TextUnit>
    <TextUnit id="6671" loc="11.410">ἑστάμεναι κρατερῶς, ἤ τ' ἔβλητ' ἤ τ' ἔβαλ' ἄλλον.</TextUnit>
    <TextUnit id="6672" loc="11.411">εἷος ὃ ταῦθ' ὥρμαινε κατὰ φρένα καὶ κατὰ θυμόν,</TextUnit>
    <TextUnit id="6673" loc="11.412">τόφρα δ' ἐπὶ Τρώων στίχες ἤλυθον ἀσπιστάων,</TextUnit>
    <TextUnit id="6674" loc="11.413">ἔλσαν δ' ἐν μέσσοισι, μετὰ σφίσι πῆμα τιθέντες.</TextUnit>
    <TextUnit id="6675" loc="11.414">ὡς δ' ὅτε κάπριον ἀμφὶ κύνες θαλεροί τ' αἰζηοὶ</TextUnit>
    <TextUnit id="6676" loc="11.415">σεύωνται, ὃ δέ τ' εἶσι βαθείης ἐκ ξυλόχοιο</TextUnit>
    <TextUnit id="6677" loc="11.416">θήγων λευκὸν ὀδόντα μετὰ γναμπτῇσι γένυσσιν,</TextUnit>
    <TextUnit id="6678" loc="11.417">ἀμφὶ δέ τ' ἀί̈σσονται, ὑπαὶ δέ τε κόμπος ὀδόντων</TextUnit>
    <TextUnit id="6679" loc="11.418">γίγνεται, οἳ δὲ μένουσιν ἄφαρ δεινόν περ ἐόντα,</TextUnit>
    <TextUnit id="6680" loc="11.419">ὥς ῥα τότ' ἀμφ' ̓Οδυσῆα Διὶ̈ φίλον ἐσσεύοντο</TextUnit>
    <TextUnit id="6681" loc="11.420">Τρῶες: ὃ δὲ πρῶτον μὲν ἀμύμονα Δηϊοπίτην</TextUnit>
    <TextUnit id="6682" loc="11.421">οὔτασεν ὦμον ὕπερθεν ἐπάλμενος ὀξέϊ δουρί,</TextUnit>
    <TextUnit id="6683" loc="11.422">αὐτὰρ ἔπειτα Θόωνα καὶ ̓́Εννομον ἐξενάριξε.</TextUnit>
    <TextUnit id="6684" loc="11.423">Χερσιδάμαντα δ' ἔπειτα καθ' ἵππων ἀί̈ξαντα</TextUnit>
    <TextUnit id="6685" loc="11.424">δουρὶ κατὰ πρότμησιν ὑπ' ἀσπίδος ὀμφαλοέσσης</TextUnit>
    <TextUnit id="6686" loc="11.425">νύξεν: ὃ δ' ἐν κονίῃσι πεσὼν ἕλε γαῖαν ἀγοστῷ.</TextUnit>
    <TextUnit id="6687" loc="11.426">τοὺς μὲν ἔας', ὃ δ' ἄρ' ̔Ιππασίδην Χάροπ' οὔτασε δουρὶ</TextUnit>
    <TextUnit id="6688" loc="11.427">αὐτοκασίγνητον εὐηφενέος Σώκοιο.</TextUnit>
    <TextUnit id="6689" loc="11.428">τῷ δ' ἐπαλεξήσων Σῶκος κίεν ἰσόθεος φώς,</TextUnit>
    <TextUnit id="6690" loc="11.429">στῆ δὲ μάλ' ἐγγὺς ἰὼν καί μιν πρὸς μῦθον ἔειπεν</TextUnit>
    <TextUnit id="6691" loc="11.430">ὦ ̓Οδυσεῦ πολύαινε δόλων ἆτ' ἠδὲ πόνοιο</TextUnit>
    <TextUnit id="6692" loc="11.431">σήμερον ἢ δοιοῖσιν ἐπεύξεαι ̔Ιππασίδῃσι</TextUnit>
    <TextUnit id="6693" loc="11.432">τοιώδ' ἄνδρε κατακτείνας καὶ τεύχε' ἀπούρας,</TextUnit>
    <TextUnit id="6694" loc="11.433">ἤ κεν ἐμῷ ὑπὸ δουρὶ τυπεὶς ἀπὸ θυμὸν ὀλέσσῃς.</TextUnit>
    <TextUnit id="6695" loc="11.434">ὣς εἰπὼν οὔτησε κατ' ἀσπίδα πάντος' ἐί̈σην.</TextUnit>
    <TextUnit id="6696" loc="11.435">διὰ μὲν ἀσπίδος ἦλθε φαεινῆς ὄβριμον ἔγχος,</TextUnit>
    <TextUnit id="6697" loc="11.436">καὶ διὰ θώρηκος πολυδαιδάλου ἠρήρειστο,</TextUnit>
    <TextUnit id="6698" loc="11.437">πάντα δ' ἀπὸ πλευρῶν χρόα ἔργαθεν, οὐδ' ἔτ' ἔασε</TextUnit>
    <TextUnit id="6699" loc="11.438">Παλλὰς ̓Αθηναίη μιχθήμεναι ἔγκασι φωτός.</TextUnit>
    <TextUnit id="6700" loc="11.439">γνῶ δ' ̓Οδυσεὺς ὅ οἱ οὔ τι τέλος κατακαίριον ἦλθεν,</TextUnit>
    <TextUnit id="6701" loc="11.440">ἂψ δ' ἀναχωρήσας Σῶκον πρὸς μῦθον ἔειπεν:</TextUnit>
    <TextUnit id="6702" loc="11.441">ἆ δείλ' ἦ μάλα δή σε κιχάνεται αἰπὺς ὄλεθρος.</TextUnit>
    <TextUnit id="6703" loc="11.442">ἤτοι μέν ῥ' ἔμ' ἔπαυσας ἐπὶ Τρώεσσι μάχεσθαι:</TextUnit>
    <TextUnit id="6704" loc="11.443">σοὶ δ' ἐγὼ ἐνθάδε φημὶ φόνον καὶ κῆρα μέλαιναν</TextUnit>
    <TextUnit id="6705" loc="11.444">ἤματι τῷδ' ἔσσεσθαι, ἐμῷ δ' ὑπὸ δουρὶ δαμέντα</TextUnit>
    <TextUnit id="6706" loc="11.445">εὖχος ἐμοὶ δώσειν, ψυχὴν δ' ̓́Αϊδι κλυτοπώλῳ.</TextUnit>
    <TextUnit id="6707" loc="11.446">ἦ, καὶ ὃ μὲν φύγαδ' αὖτις ὑποστρέψας ἐβεβήκει,</TextUnit>
    <TextUnit id="6708" loc="11.447">τῷ δὲ μεταστρεφθέντι μεταφρένῳ ἐν δόρυ πῆξεν</TextUnit>
    <TextUnit id="6709" loc="11.448">ὤμων μεσσηγύς, διὰ δὲ στήθεσφιν ἔλασσε,</TextUnit>
    <TextUnit id="6710" loc="11.449">δούπησεν δὲ πεσών: ὃ δ' ἐπεύξατο δῖος ̓Οδυσσεύς:</TextUnit>
    <TextUnit id="6711" loc="11.450">ὦ Σῶχ' ̔Ιππάσου υἱὲ δαί̈φρονος ἱπποδάμοιο</TextUnit>
    <TextUnit id="6712" loc="11.451">φθῆ σε τέλος θανάτοιο κιχήμενον, οὐδ' ὑπάλυξας.</TextUnit>
    <TextUnit id="6713" loc="11.452">ἆ δείλ' οὐ μὲν σοί γε πατὴρ καὶ πότνια μήτηρ</TextUnit>
    <TextUnit id="6714" loc="11.453">ὄσσε καθαιρήσουσι θανόντι περ, ἀλλ' οἰωνοὶ</TextUnit>
    <TextUnit id="6715" loc="11.454">ὠμησταὶ ἐρύουσι, περὶ πτερὰ πυκνὰ βαλόντες.</TextUnit>
    <TextUnit id="6716" loc="11.455">αὐτὰρ ἔμ', εἴ κε θάνω, κτεριοῦσί γε δῖοι ̓Αχαιοί.</TextUnit>
    <TextUnit id="6717" loc="11.456">ὣς εἰπὼν Σώκοιο δαί̈φρονος ὄβριμον ἔγχος</TextUnit>
    <TextUnit id="6718" loc="11.457">ἔξω τε χροὸς ἕλκε καὶ ἀσπίδος ὀμφαλοέσσης:</TextUnit>
    <TextUnit id="6719" loc="11.458">αἷμα δέ οἱ σπασθέντος ἀνέσσυτο, κῆδε δὲ θυμόν.</TextUnit>
    <TextUnit id="6720" loc="11.459">Τρῶες δὲ μεγάθυμοι ὅπως ἴδον αἷμ' ̓Οδυσῆος</TextUnit>
    <TextUnit id="6721" loc="11.460">κεκλόμενοι καθ' ὅμιλον ἐπ' αὐτῷ πάντες ἔβησαν.</TextUnit>
    <TextUnit id="6722" loc="11.461">αὐτὰρ ὅ γ' ἐξοπίσω ἀνεχάζετο, αὖε δ' ἑταίρους.</TextUnit>
    <TextUnit id="6723" loc="11.462">τρὶς μὲν ἔπειτ' ἤϋσεν ὅσον κεφαλὴ χάδε φωτός,</TextUnit>
    <TextUnit id="6724" loc="11.463">τρὶς δ' ἄϊεν ἰάχοντος ἄρηι φίλος Μενέλαος.</TextUnit>
    <TextUnit id="6725" loc="11.464">αἶψα δ' ἄρ' Αἴαντα προσεφώνεεν ἐγγὺς ἐόντα:</TextUnit>
    <TextUnit id="6726" loc="11.465">Αἶαν διογενὲς Τελαμώνιε κοίρανε λαῶν</TextUnit>
    <TextUnit id="6727" loc="11.466">ἀμφί μ' ̓Οδυσσῆος ταλασίφρονος ἵκετ' ἀϋτὴ</TextUnit>
    <TextUnit id="6728" loc="11.467">τῷ ἰκέλη ὡς εἴ ἑ βιῴατο μοῦνον ἐόντα</TextUnit>
    <TextUnit id="6729" loc="11.468">Τρῶες ἀποτμήξαντες ἐνὶ κρατερῇ ὑσμίνῃ.</TextUnit>
    <TextUnit id="6730" loc="11.469">ἀλλ' ἴομεν καθ' ὅμιλον: ἀλεξέμεναι γὰρ ἄμεινον.</TextUnit>
    <TextUnit id="6731" loc="11.470">δείδω μή τι πάθῃσιν ἐνὶ Τρώεσσι μονωθεὶς</TextUnit>
    <TextUnit id="6732" loc="11.471">ἐσθλὸς ἐών, μεγάλη δὲ ποθὴ Δαναοῖσι γένηται.</TextUnit>
    <TextUnit id="6733" loc="11.472">ὣς εἰπὼν ὃ μὲν ἦρχ', ὃ δ' ἅμ' ἕσπετο ἰσόθεος φώς.</TextUnit>
    <TextUnit id="6734" loc="11.473">εὗρον ἔπειτ' ̓Οδυσῆα Διὶ̈ φίλον: ἀμφὶ δ' ἄρ' αὐτὸν</TextUnit>
    <TextUnit id="6735" loc="11.474">Τρῶες ἕπονθ' ὡς εἴ τε δαφοινοὶ θῶες ὄρεσφιν</TextUnit>
    <TextUnit id="6736" loc="11.475">ἀμφ' ἔλαφον κεραὸν βεβλημένον, ὅν τ' ἔβαλ' ἀνὴρ</TextUnit>
    <TextUnit id="6737" loc="11.476">ἰῷ ἀπὸ νευρῆς: τὸν μέν τ' ἤλυξε πόδεσσι</TextUnit>
    <TextUnit id="6738" loc="11.477">φεύγων, ὄφρ' αἷμα λιαρὸν καὶ γούνατ' ὀρώρῃ:</TextUnit>
    <TextUnit id="6739" loc="11.478">αὐτὰρ ἐπεὶ δὴ τόν γε δαμάσσεται ὠκὺς ὀϊστός,</TextUnit>
    <TextUnit id="6740" loc="11.479">ὠμοφάγοι μιν θῶες ἐν οὔρεσι δαρδάπτουσιν</TextUnit>
    <TextUnit id="6741" loc="11.480">ἐν νέμεϊ σκιερῷ: ἐπί τε λῖν ἤγαγε δαίμων</TextUnit>
    <TextUnit id="6742" loc="11.481">σίντην: θῶες μέν τε διέτρεσαν, αὐτὰρ ὃ δάπτει:</TextUnit>
    <TextUnit id="6743" loc="11.482">ὥς ῥα τότ' ἀμφ' ̓Οδυσῆα δαί̈φρονα ποικιλομήτην</TextUnit>
    <TextUnit id="6744" loc="11.483">Τρῶες ἕπον πολλοί τε καὶ ἄλκιμοι, αὐτὰρ ὅ γ' ἥρως</TextUnit>
    <TextUnit id="6745" loc="11.484">ἀί̈σσων ᾧ ἔγχει ἀμύνετο νηλεὲς ἦμαρ.</TextUnit>
    <TextUnit id="6746" loc="11.485">Αἴας δ' ἐγγύθεν ἦλθε φέρων σάκος ἠύ̈τε πύργον,</TextUnit>
    <TextUnit id="6747" loc="11.486">στῆ δὲ παρέξ: Τρῶες δὲ διέτρεσαν ἄλλυδις ἄλλος.</TextUnit>
    <TextUnit id="6748" loc="11.487">ἤτοι τὸν Μενέλαος ἀρήϊος ἔξαγ' ὁμίλου</TextUnit>
    <TextUnit id="6749" loc="11.488">χειρὸς ἔχων, εἷος θεράπων σχεδὸν ἤλασεν ἵππους.</TextUnit>
    <TextUnit id="6750" loc="11.489">Αἴας δὲ Τρώεσσιν ἐπάλμενος εἷλε Δόρυκλον</TextUnit>
    <TextUnit id="6751" loc="11.490">Πριαμίδην νόθον υἱόν, ἔπειτα δὲ Πάνδοκον οὖτα,</TextUnit>
    <TextUnit id="6752" loc="11.491">οὖτα δὲ Λύσανδρον καὶ Πύρασον ἠδὲ Πυλάρτην.</TextUnit>
    <TextUnit id="6753" loc="11.492">ὡς δ' ὁπότε πλήθων ποταμὸς πεδίον δὲ κάτεισι</TextUnit>
    <TextUnit id="6754" loc="11.493">χειμάρρους κατ' ὄρεσφιν ὀπαζόμενος Διὸς ὄμβρῳ,</TextUnit>
    <TextUnit id="6755" loc="11.494">πολλὰς δὲ δρῦς ἀζαλέας, πολλὰς δέ τε πεύκας</TextUnit>
    <TextUnit id="6756" loc="11.495">ἐσφέρεται, πολλὸν δέ τ' ἀφυσγετὸν εἰς ἅλα βάλλει,</TextUnit>
    <TextUnit id="6757" loc="11.496">ὣς ἔφεπε κλονέων πεδίον τότε φαίδιμος Αἴας,</TextUnit>
    <TextUnit id="6758" loc="11.497">δαί̈ζων ἵππους τε καὶ ἀνέρας: οὐδέ πω ̔́Εκτωρ</TextUnit>
    <TextUnit id="6759" loc="11.498">πεύθετ', ἐπεί ῥα μάχης ἐπ' ἀριστερὰ μάρνατο πάσης</TextUnit>
    <TextUnit id="6760" loc="11.499">ὄχθας πὰρ ποταμοῖο Σκαμάνδρου, τῇ ῥα μάλιστα</TextUnit>
    <TextUnit id="6761" loc="11.500">ἀνδρῶν πῖπτε κάρηνα, βοὴ δ' ἄσβεστος ὀρώρει</TextUnit>
    <TextUnit id="6762" loc="11.501">Νέστορά τ' ἀμφὶ μέγαν καὶ ἀρήϊον ̓Ιδομενῆα.</TextUnit>
    <TextUnit id="6763" loc="11.502">̔́Εκτωρ μὲν μετὰ τοῖσιν ὁμίλει μέρμερα ῥέζων</TextUnit>
    <TextUnit id="6764" loc="11.503">ἔγχεί̈ θ' ἱπποσύνῃ τε, νέων δ' ἀλάπαζε φάλαγγας:</TextUnit>
    <TextUnit id="6765" loc="11.504">οὐδ' ἄν πω χάζοντο κελεύθου δῖοι ̓Αχαιοὶ</TextUnit>
    <TextUnit id="6766" loc="11.505">εἰ μὴ ̓Αλέξανδρος ̔Ελένης πόσις ἠϋκόμοιο</TextUnit>
    <TextUnit id="6767" loc="11.506">παῦσεν ἀριστεύοντα Μαχάονα ποιμένα λαῶν,</TextUnit>
    <TextUnit id="6768" loc="11.507">ἰῷ τριγλώχινι βαλὼν κατὰ δεξιὸν ὦμον.</TextUnit>
    <TextUnit id="6769" loc="11.508">τῷ ῥα περίδεισαν μένεα πνείοντες ̓Αχαιοὶ</TextUnit>
    <TextUnit id="6770" loc="11.509">μή πώς μιν πολέμοιο μετακλινθέντος ἕλοιεν.</TextUnit>
    <TextUnit id="6771" loc="11.510">αὐτίκα δ' ̓Ιδομενεὺς προσεφώνεε Νέστορα δῖον:</TextUnit>
    <TextUnit id="6772" loc="11.511">ὦ Νέστορ Νηληϊάδη μέγα κῦδος ̓Αχαιῶν</TextUnit>
    <TextUnit id="6773" loc="11.512">ἄγρει σῶν ὀχέων ἐπιβήσεο, πὰρ δὲ Μαχάων</TextUnit>
    <TextUnit id="6774" loc="11.513">βαινέτω, ἐς νῆας δὲ τάχιστ' ἔχε μώνυχας ἵππους:</TextUnit>
    <TextUnit id="6775" loc="11.514">ἰητρὸς γὰρ ἀνὴρ πολλῶν ἀντάξιος ἄλλων</TextUnit>
    <TextUnit id="6776" loc="11.515">ἰούς τ' ἐκτάμνειν ἐπί τ' ἤπια φάρμακα πάσσειν.</TextUnit>
    <TextUnit id="6777" loc="11.516">ὣς ἔφατ', οὐδ' ἀπίθησε Γερήνιος ἱππότα Νέστωρ.</TextUnit>
    <TextUnit id="6778" loc="11.517">αὐτίκα δ' ὧν ὀχέων ἐπεβήσετο, πὰρ δὲ Μαχάων</TextUnit>
    <TextUnit id="6779" loc="11.518">βαῖν' ̓Ασκληπιοῦ υἱὸς ἀμύμονος ἰητῆρος:</TextUnit>
    <TextUnit id="6780" loc="11.519">μάστιξεν δ' ἵππους, τὼ δ' οὐκ ἀέκοντε πετέσθην</TextUnit>
    <TextUnit id="6781" loc="11.520">νῆας ἔπι γλαφυράς: τῇ γὰρ φίλον ἔπλετο θυμῷ.</TextUnit>
    <TextUnit id="6782" loc="11.521">Κεβριόνης δὲ Τρῶας ὀρινομένους ἐνόησεν</TextUnit>
    <TextUnit id="6783" loc="11.522">̔́Εκτορι παρβεβαώς, καί μιν πρὸς μῦθον ἔειπεν:</TextUnit>
    <TextUnit id="6784" loc="11.523">̔́Εκτορ νῶϊ μὲν ἐνθάδ' ὁμιλέομεν Δαναοῖσιν</TextUnit>
    <TextUnit id="6785" loc="11.524">ἐσχατιῇ πολέμοιο δυσηχέος: οἳ δὲ δὴ ἄλλοι</TextUnit>
    <TextUnit id="6786" loc="11.525">Τρῶες ὀρίνονται ἐπιμὶξ ἵπποι τε καὶ αὐτοί.</TextUnit>
    <TextUnit id="6787" loc="11.526">Αἴας δὲ κλονέει Τελαμώνιος: εὖ δέ μιν ἔγνων:</TextUnit>
    <TextUnit id="6788" loc="11.527">εὐρὺ γὰρ ἀμφ' ὤμοισιν ἔχει σάκος: ἀλλὰ καὶ ἡμεῖς</TextUnit>
    <TextUnit id="6789" loc="11.528">κεῖς' ἵππους τε καὶ ἅρμ' ἰθύνομεν, ἔνθα μάλιστα</TextUnit>
    <TextUnit id="6790" loc="11.529">ἱππῆες πεζοί τε κακὴν ἔριδα προβαλόντες</TextUnit>
    <TextUnit id="6791" loc="11.530">ἀλλήλους ὀλέκουσι, βοὴ δ' ἄσβεστος ὄρωρεν.</TextUnit>
    <TextUnit id="6792" loc="11.531">ὣς ἄρα φωνήσας ἵμασεν καλλίτριχας ἵππους</TextUnit>
    <TextUnit id="6793" loc="11.532">μάστιγι λιγυρῇ: τοὶ δὲ πληγῆς ἀί̈οντες</TextUnit>
    <TextUnit id="6794" loc="11.533">ῥίμφ' ἔφερον θοὸν ἅρμα μετὰ Τρῶας καὶ ̓Αχαιοὺς</TextUnit>
    <TextUnit id="6795" loc="11.534">στείβοντες νέκυάς τε καὶ ἀσπίδας: αἵματι δ' ἄξων</TextUnit>
    <TextUnit id="6796" loc="11.535">νέρθεν ἅπας πεπάλακτο καὶ ἄντυγες αἳ περὶ δίφρον,</TextUnit>
    <TextUnit id="6797" loc="11.536">ἃς ἄρ' ἀφ' ἱππείων ὁπλέων ῥαθάμιγγες ἔβαλλον</TextUnit>
    <TextUnit id="6798" loc="11.537">αἵ τ' ἀπ' ἐπισσώτρων. ὃ δὲ ἵετο δῦναι ὅμιλον</TextUnit>
    <TextUnit id="6799" loc="11.538">ἀνδρόμεον ῥῆξαί τε μετάλμενος: ἐν δὲ κυδοιμὸν</TextUnit>
    <TextUnit id="6800" loc="11.539">ἧκε κακὸν Δαναοῖσι, μίνυνθα δὲ χάζετο δουρός.</TextUnit>
    <TextUnit id="6801" loc="11.540">αὐτὰρ ὃ τῶν ἄλλων ἐπεπωλεῖτο στίχας ἀνδρῶν</TextUnit>
    <TextUnit id="6802" loc="11.541">ἔγχεί̈ τ' ἄορί τε μεγάλοισί τε χερμαδίοισιν,</TextUnit>
    <TextUnit id="6803" loc="11.542">Αἴαντος δ' ἀλέεινε μάχην Τελαμωνιάδαο.</TextUnit>
    <TextUnit id="6804" loc="11.544">Ζεὺς δὲ πατὴρ Αἴανθ' ὑψίζυγος ἐν φόβον ὦρσε:</TextUnit>
    <TextUnit id="6805" loc="11.545">στῆ δὲ ταφών, ὄπιθεν δὲ σάκος βάλεν ἑπταβόειον,</TextUnit>
    <TextUnit id="6806" loc="11.546">τρέσσε δὲ παπτήνας ἐφ' ὁμίλου θηρὶ ἐοικὼς</TextUnit>
    <TextUnit id="6807" loc="11.547">ἐντροπαλιζόμενος ὀλίγον γόνυ γουνὸς ἀμείβων.</TextUnit>
    <TextUnit id="6808" loc="11.548">ὡς δ' αἴθωνα λέοντα βοῶν ἀπὸ μεσσαύλοιο</TextUnit>
    <TextUnit id="6809" loc="11.549">ἐσσεύαντο κύνες τε καὶ ἀνέρες ἀγροιῶται,</TextUnit>
    <TextUnit id="6810" loc="11.550">οἵ τέ μιν οὐκ εἰῶσι βοῶν ἐκ πῖαρ ἑλέσθαι</TextUnit>
    <TextUnit id="6811" loc="11.551">πάννυχοι ἐγρήσσοντες: ὃ δὲ κρειῶν ἐρατίζων</TextUnit>
    <TextUnit id="6812" loc="11.552">ἰθύει, ἀλλ' οὔ τι πρήσσει: θαμέες γὰρ ἄκοντες</TextUnit>
    <TextUnit id="6813" loc="11.553">ἀντίον ἀί̈σσουσι θρασειάων ἀπὸ χειρῶν</TextUnit>
    <TextUnit id="6814" loc="11.554">καιόμεναί τε δεταί, τάς τε τρεῖ ἐσσύμενός περ:</TextUnit>
    <TextUnit id="6815" loc="11.555">ἠῶθεν δ' ἀπὸ νόσφιν ἔβη τετιηότι θυμῷ:</TextUnit>
    <TextUnit id="6816" loc="11.556">ὣς Αἴας τότ' ἀπὸ Τρώων τετιημένος ἦτορ</TextUnit>
    <TextUnit id="6817" loc="11.557">ἤϊε πόλλ' ἀέκων: περὶ γὰρ δίε νηυσὶν ̓Αχαιῶν.</TextUnit>
    <TextUnit id="6818" loc="11.558">ὡς δ' ὅτ' ὄνος παρ' ἄρουραν ἰὼν ἐβιήσατο παῖδας</TextUnit>
    <TextUnit id="6819" loc="11.559">νωθής, ᾧ δὴ πολλὰ περὶ ῥόπαλ' ἀμφὶς ἐάγῃ,</TextUnit>
    <TextUnit id="6820" loc="11.560">κείρει τ' εἰσελθὼν βαθὺ λήϊον: οἳ δέ τε παῖδες</TextUnit>
    <TextUnit id="6821" loc="11.561">τύπτουσιν ῥοπάλοισι: βίη δέ τε νηπίη αὐτῶν:</TextUnit>
    <TextUnit id="6822" loc="11.562">σπουδῇ τ' ἐξήλασσαν, ἐπεί τ' ἐκορέσσατο φορβῆς:</TextUnit>
    <TextUnit id="6823" loc="11.563">ὣς τότ' ἔπειτ' Αἴαντα μέγαν Τελαμώνιον υἱὸν</TextUnit>
    <TextUnit id="6824" loc="11.564">Τρῶες ὑπέρθυμοι πολυηγερέες τ' ἐπίκουροι</TextUnit>
    <TextUnit id="6825" loc="11.565">νύσσοντες ξυστοῖσι μέσον σάκος αἰὲν ἕποντο.</TextUnit>
    <TextUnit id="6826" loc="11.566">Αἴας δ' ἄλλοτε μὲν μνησάσκετο θούριδος ἀλκῆς</TextUnit>
    <TextUnit id="6827" loc="11.567">αὖτις ὑποστρεφθείς, καὶ ἐρητύσασκε φάλαγγας</TextUnit>
    <TextUnit id="6828" loc="11.568">Τρώων ἱπποδάμων: ὁτὲ δὲ τρωπάσκετο φεύγειν.</TextUnit>
    <TextUnit id="6829" loc="11.569">πάντας δὲ προέεργε θοὰς ἐπὶ νῆας ὁδεύειν,</TextUnit>
    <TextUnit id="6830" loc="11.570">αὐτὸς δὲ Τρώων καὶ ̓Αχαιῶν θῦνε μεσηγὺ</TextUnit>
    <TextUnit id="6831" loc="11.571">ἱστάμενος: τὰ δὲ δοῦρα θρασειάων ἀπὸ χειρῶν</TextUnit>
    <TextUnit id="6832" loc="11.572">ἄλλα μὲν ἐν σάκεϊ μεγάλῳ πάγεν ὄρμενα πρόσσω,</TextUnit>
    <TextUnit id="6833" loc="11.573">πολλὰ δὲ καὶ μεσσηγύ, πάρος χρόα λευκὸν ἐπαυρεῖν,</TextUnit>
    <TextUnit id="6834" loc="11.574">ἐν γαίῃ ἵσταντο λιλαιόμενα χροὸς ἆσαι.</TextUnit>
    <TextUnit id="6835" loc="11.575">τὸν δ' ὡς οὖν ἐνόης' Εὐαίμονος ἀγλαὸς υἱὸς</TextUnit>
    <TextUnit id="6836" loc="11.576">Εὐρύπυλος πυκινοῖσι βιαζόμενον βελέεσσι,</TextUnit>
    <TextUnit id="6837" loc="11.577">στῆ ῥα παρ' αὐτὸν ἰών, καὶ ἀκόντισε δουρὶ φαεινῷ,</TextUnit>
    <TextUnit id="6838" loc="11.578">καὶ βάλε Φαυσιάδην ̓Απισάονα ποιμένα λαῶν</TextUnit>
    <TextUnit id="6839" loc="11.579">ἧπαρ ὑπὸ πραπίδων, εἶθαρ δ' ὑπὸ γούνατ' ἔλυσεν:</TextUnit>
    <TextUnit id="6840" loc="11.580">Εὐρύπυλος δ' ἐπόρουσε καὶ αἴνυτο τεύχε' ἀπ' ὤμων.</TextUnit>
    <TextUnit id="6841" loc="11.581">τὸν δ' ὡς οὖν ἐνόησεν ̓Αλέξανδρος θεοειδὴς</TextUnit>
    <TextUnit id="6842" loc="11.582">τεύχε' ἀπαινύμενον ̓Απισάονος, αὐτίκα τόξον</TextUnit>
    <TextUnit id="6843" loc="11.583">ἕλκετ' ἐπ' Εὐρυπύλῳ, καί μιν βάλε μηρὸν ὀϊστῷ</TextUnit>
    <TextUnit id="6844" loc="11.584">δεξιόν: ἐκλάσθη δὲ δόναξ, ἐβάρυνε δὲ μηρόν.</TextUnit>
    <TextUnit id="6845" loc="11.585">ἂψ δ' ἑτάρων εἰς ἔθνος ἐχάζετο κῆρ' ἀλεείνων,</TextUnit>
    <TextUnit id="6846" loc="11.586">ἤϋσεν δὲ διαπρύσιον Δαναοῖσι γεγωνώς:</TextUnit>
    <TextUnit id="6847" loc="11.587">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="6848" loc="11.588">στῆτ' ἐλελιχθέντες καὶ ἀμύνετε νηλεὲς ἦμαρ</TextUnit>
    <TextUnit id="6849" loc="11.589">Αἴανθ', ὃς βελέεσσι βιάζεται, οὐδέ ἕ φημι</TextUnit>
    <TextUnit id="6850" loc="11.590">φεύξεσθ' ἐκ πολέμοιο δυσηχέος: ἀλλὰ μάλ' ἄντην</TextUnit>
    <TextUnit id="6851" loc="11.591">ἵστασθ' ἀμφ' Αἴαντα μέγαν Τελαμώνιον υἱόν.</TextUnit>
    <TextUnit id="6852" loc="11.592">ὣς ἔφατ' Εὐρύπυλος βεβλημένος: οἳ δὲ παρ' αὐτὸν</TextUnit>
    <TextUnit id="6853" loc="11.593">πλησίοι ἔστησαν σάκε' ὤμοισι κλίναντες</TextUnit>
    <TextUnit id="6854" loc="11.594">δούρατ' ἀνασχόμενοι: τῶν δ' ἀντίος ἤλυθεν Αἴας.</TextUnit>
    <TextUnit id="6855" loc="11.595">στῆ δὲ μεταστρεφθείς, ἐπεὶ ἵκετο ἔθνος ἑταίρων.</TextUnit>
    <TextUnit id="6856" loc="11.596">ὣς οἳ μὲν μάρναντο δέμας πυρὸς αἰθομένοιο:</TextUnit>
    <TextUnit id="6857" loc="11.597">Νέστορα δ' ἐκ πολέμοιο φέρον Νηλήϊαι ἵπποι</TextUnit>
    <TextUnit id="6858" loc="11.598">ἱδρῶσαι, ἦγον δὲ Μαχάονα ποιμένα λαῶν.</TextUnit>
    <TextUnit id="6859" loc="11.599">τὸν δὲ ἰδὼν ἐνόησε ποδάρκης δῖος ̓Αχιλλεύς:</TextUnit>
    <TextUnit id="6860" loc="11.600">ἑστήκει γὰρ ἐπὶ πρυμνῇ μεγακήτεϊ νηὶ̈</TextUnit>
    <TextUnit id="6861" loc="11.601">εἰσορόων πόνον αἰπὺν ἰῶκά τε δακρυόεσσαν.</TextUnit>
    <TextUnit id="6862" loc="11.602">αἶψα δ' ἑταῖρον ἑὸν Πατροκλῆα προσέειπε</TextUnit>
    <TextUnit id="6863" loc="11.603">φθεγξάμενος παρὰ νηός: ὃ δὲ κλισίηθεν ἀκούσας</TextUnit>
    <TextUnit id="6864" loc="11.604">ἔκμολεν ἶσος ̓́Αρηϊ, κακοῦ δ' ἄρα οἱ πέλεν ἀρχή.</TextUnit>
    <TextUnit id="6865" loc="11.605">τὸν πρότερος προσέειπε Μενοιτίου ἄλκιμος υἱός:</TextUnit>
    <TextUnit id="6866" loc="11.606">τίπτέ με κικλήσκεις ̓Αχιλεῦ; τί δέ σε χρεὼ ἐμεῖο;</TextUnit>
    <TextUnit id="6867" loc="11.607">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="6868" loc="11.608">δῖε Μενοιτιάδη τῷ ἐμῷ κεχαρισμένε θυμῷ</TextUnit>
    <TextUnit id="6869" loc="11.609">νῦν ὀί̈ω περὶ γούνατ' ἐμὰ στήσεσθαι ̓Αχαιοὺς</TextUnit>
    <TextUnit id="6870" loc="11.610">λισσομένους: χρειὼ γὰρ ἱκάνεται οὐκέτ' ἀνεκτός.</TextUnit>
    <TextUnit id="6871" loc="11.611">ἀλλ' ἴθι νῦν Πάτροκλε Διὶ̈ φίλε Νέστορ' ἔρειο</TextUnit>
    <TextUnit id="6872" loc="11.612">ὅν τινα τοῦτον ἄγει βεβλημένον ἐκ πολέμοιο:</TextUnit>
    <TextUnit id="6873" loc="11.613">ἤτοι μὲν τά γ' ὄπισθε Μαχάονι πάντα ἔοικε</TextUnit>
    <TextUnit id="6874" loc="11.614">τῷ ̓Ασκληπιάδῃ, ἀτὰρ οὐκ ἴδον ὄμματα φωτός:</TextUnit>
    <TextUnit id="6875" loc="11.615">ἵπποι γάρ με παρήϊξαν πρόσσω μεμαυῖαι.</TextUnit>
    <TextUnit id="6876" loc="11.616">ὣς φάτο, Πάτροκλος δὲ φίλῳ ἐπεπείθεθ' ἑταίρῳ,</TextUnit>
    <TextUnit id="6877" loc="11.617">βῆ δὲ θέειν παρά τε κλισίας καὶ νῆας ̓Αχαιῶν.</TextUnit>
    <TextUnit id="6878" loc="11.618">οἳ δ' ὅτε δὴ κλισίην Νηληϊάδεω ἀφίκοντο,</TextUnit>
    <TextUnit id="6879" loc="11.619">αὐτοὶ μέν ῥ' ἀπέβησαν ἐπὶ χθόνα πουλυβότειραν,</TextUnit>
    <TextUnit id="6880" loc="11.620">ἵππους δ' Εὐρυμέδων θεράπων λύε τοῖο γέροντος</TextUnit>
    <TextUnit id="6881" loc="11.621">ἐξ ὀχέων: τοὶ δ' ἱδρῶ ἀπεψύχοντο χιτώνων</TextUnit>
    <TextUnit id="6882" loc="11.622">στάντε ποτὶ πνοιὴν παρὰ θῖν' ἁλός: αὐτὰρ ἔπειτα</TextUnit>
    <TextUnit id="6883" loc="11.623">ἐς κλισίην ἐλθόντες ἐπὶ κλισμοῖσι κάθιζον.</TextUnit>
    <TextUnit id="6884" loc="11.624">τοῖσι δὲ τεῦχε κυκειῶ ἐϋπλόκαμος ̔Εκαμήδη,</TextUnit>
    <TextUnit id="6885" loc="11.625">τὴν ἄρετ' ἐκ Τενέδοιο γέρων, ὅτε πέρσεν ̓Αχιλλεύς,</TextUnit>
    <TextUnit id="6886" loc="11.626">θυγατέρ' ̓Αρσινόου μεγαλήτορος, ἥν οἱ ̓Αχαιοὶ</TextUnit>
    <TextUnit id="6887" loc="11.627">ἔξελον οὕνεκα βουλῇ ἀριστεύεσκεν ἁπάντων.</TextUnit>
    <TextUnit id="6888" loc="11.628">ἥ σφωϊν πρῶτον μὲν ἐπιπροί̈ηλε τράπεζαν</TextUnit>
    <TextUnit id="6889" loc="11.629">καλὴν κυανόπεζαν ἐύ̈ξοον, αὐτὰρ ἐπ' αὐτῆς</TextUnit>
    <TextUnit id="6890" loc="11.630">χάλκειον κάνεον, ἐπὶ δὲ κρόμυον ποτῷ ὄψον,</TextUnit>
    <TextUnit id="6891" loc="11.631">ἠδὲ μέλι χλωρόν, παρὰ δ' ἀλφίτου ἱεροῦ ἀκτήν,</TextUnit>
    <TextUnit id="6892" loc="11.632">πὰρ δὲ δέπας περικαλλές, ὃ οἴκοθεν ἦγ' ὁ γεραιός,</TextUnit>
    <TextUnit id="6893" loc="11.633">χρυσείοις ἥλοισι πεπαρμένον: οὔατα δ' αὐτοῦ</TextUnit>
    <TextUnit id="6894" loc="11.634">τέσσαρ' ἔσαν, δοιαὶ δὲ πελειάδες ἀμφὶς ἕκαστον</TextUnit>
    <TextUnit id="6895" loc="11.635">χρύσειαι νεμέθοντο, δύω δ' ὑπὸ πυθμένες ἦσαν.</TextUnit>
    <TextUnit id="6896" loc="11.636">ἄλλος μὲν μογέων ἀποκινήσασκε τραπέζης</TextUnit>
    <TextUnit id="6897" loc="11.637">πλεῖον ἐόν, Νέστωρ δ' ὁ γέρων ἀμογητὶ ἄειρεν.</TextUnit>
    <TextUnit id="6898" loc="11.638">ἐν τῷ ῥά σφι κύκησε γυνὴ ἐϊκυῖα θεῇσιν</TextUnit>
    <TextUnit id="6899" loc="11.639">οἴνῳ Πραμνείῳ, ἐπὶ δ' αἴγειον κνῆ τυρὸν</TextUnit>
    <TextUnit id="6900" loc="11.640">κνήστι χαλκείῃ, ἐπὶ δ' ἄλφιτα λευκὰ πάλυνε,</TextUnit>
    <TextUnit id="6901" loc="11.641">πινέμεναι δ' ἐκέλευσεν, ἐπεί ῥ' ὥπλισσε κυκειῶ.</TextUnit>
    <TextUnit id="6902" loc="11.642">τὼ δ' ἐπεὶ οὖν πίνοντ' ἀφέτην πολυκαγκέα δίψαν</TextUnit>
    <TextUnit id="6903" loc="11.643">μύθοισιν τέρποντο πρὸς ἀλλήλους ἐνέποντες,</TextUnit>
    <TextUnit id="6904" loc="11.644">Πάτροκλος δὲ θύρῃσιν ἐφίστατο ἰσόθεος φώς.</TextUnit>
    <TextUnit id="6905" loc="11.645">τὸν δὲ ἰδὼν ὁ γεραιὸς ἀπὸ θρόνου ὦρτο φαεινοῦ,</TextUnit>
    <TextUnit id="6906" loc="11.646">ἐς δ' ἄγε χειρὸς ἑλών, κατὰ δ' ἑδριάασθαι ἄνωγε.</TextUnit>
    <TextUnit id="6907" loc="11.647">Πάτροκλος δ' ἑτέρωθεν ἀναίνετο εἶπέ τε μῦθον:</TextUnit>
    <TextUnit id="6908" loc="11.648">οὐχ ἕδος ἐστὶ γεραιὲ διοτρεφές, οὐδέ με πείσεις.</TextUnit>
    <TextUnit id="6909" loc="11.649">αἰδοῖος νεμεσητὸς ὅ με προέηκε πυθέσθαι</TextUnit>
    <TextUnit id="6910" loc="11.650">ὅν τινα τοῦτον ἄγεις βεβλημένον: ἀλλὰ καὶ αὐτὸς</TextUnit>
    <TextUnit id="6911" loc="11.651">γιγνώσκω, ὁρόω δὲ Μαχάονα ποιμένα λαῶν.</TextUnit>
    <TextUnit id="6912" loc="11.652">νῦν δὲ ἔπος ἐρέων πάλιν ἄγγελος εἶμ' ̓Αχιλῆϊ.</TextUnit>
    <TextUnit id="6913" loc="11.653">εὖ δὲ σὺ οἶσθα γεραιὲ διοτρεφές, οἷος ἐκεῖνος</TextUnit>
    <TextUnit id="6914" loc="11.654">δεινὸς ἀνήρ: τάχα κεν καὶ ἀναίτιον αἰτιόῳτο.</TextUnit>
    <TextUnit id="6915" loc="11.655">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="6916" loc="11.656">τίπτε τὰρ ὧδ' ̓Αχιλεὺς ὀλοφύρεται υἷας ̓Αχαιῶν,</TextUnit>
    <TextUnit id="6917" loc="11.657">ὅσσοι δὴ βέλεσιν βεβλήαται; οὐδέ τι οἶδε</TextUnit>
    <TextUnit id="6918" loc="11.658">πένθεος, ὅσσον ὄρωρε κατὰ στρατόν: οἳ γὰρ ἄριστοι</TextUnit>
    <TextUnit id="6919" loc="11.659">ἐν νηυσὶν κέαται βεβλημένοι οὐτάμενοί τε.</TextUnit>
    <TextUnit id="6920" loc="11.660">βέβληται μὲν ὃ Τυδεί̈δης κρατερὸς Διομήδης,</TextUnit>
    <TextUnit id="6921" loc="11.661">οὔτασται δ' ̓Οδυσεὺς δουρὶ κλυτὸς ἠδ' ̓Αγαμέμνων:</TextUnit>
    <TextUnit id="6922" loc="11.662">βέβληται δὲ καὶ Εὐρύπυλος κατὰ μηρὸν ὀϊστῷ:</TextUnit>
    <TextUnit id="6923" loc="11.663">τοῦτον δ' ἄλλον ἐγὼ νέον ἤγαγον ἐκ πολέμοιο</TextUnit>
    <TextUnit id="6924" loc="11.664">ἰῷ ἀπὸ νευρῆς βεβλημένον. αὐτὰρ ̓Αχιλλεὺς</TextUnit>
    <TextUnit id="6925" loc="11.665">ἐσθλὸς ἐὼν Δαναῶν οὐ κήδεται οὐδ' ἐλεαίρει.</TextUnit>
    <TextUnit id="6926" loc="11.666">ἦ μένει εἰς ὅ κε δὴ νῆες θοαὶ ἄγχι θαλάσσης</TextUnit>
    <TextUnit id="6927" loc="11.667">̓Αργείων ἀέκητι πυρὸς δηί̈οιο θέρωνται,</TextUnit>
    <TextUnit id="6928" loc="11.668">αὐτοί τε κτεινώμεθ' ἐπισχερώ; οὐ γὰρ ἐμὴ ἲς</TextUnit>
    <TextUnit id="6929" loc="11.669">ἔσθ' οἵη πάρος ἔσκεν ἐνὶ γναμπτοῖσι μέλεσσιν.</TextUnit>
    <TextUnit id="6930" loc="11.670">εἴθ' ὣς ἡβώοιμι βίη δέ μοι ἔμπεδος εἴη</TextUnit>
    <TextUnit id="6931" loc="11.671">ὡς ὁπότ' ̓Ηλείοισι καὶ ἡμῖν νεῖκος ἐτύχθη</TextUnit>
    <TextUnit id="6932" loc="11.672">ἀμφὶ βοηλασίῃ, ὅτ' ἐγὼ κτάνον ̓Ιτυμονῆα</TextUnit>
    <TextUnit id="6933" loc="11.673">ἐσθλὸν ̔Υπειροχίδην, ὃς ἐν ̓́Ηλιδι ναιετάασκε,</TextUnit>
    <TextUnit id="6934" loc="11.674">ῥύσι' ἐλαυνόμενος: ὃ δ' ἀμύνων ᾗσι βόεσσιν</TextUnit>
    <TextUnit id="6935" loc="11.675">ἔβλητ' ἐν πρώτοισιν ἐμῆς ἀπὸ χειρὸς ἄκοντι,</TextUnit>
    <TextUnit id="6936" loc="11.676">κὰδ δ' ἔπεσεν, λαοὶ δὲ περίτρεσαν ἀγροιῶται.</TextUnit>
    <TextUnit id="6937" loc="11.677">ληί̈δα δ' ἐκ πεδίου συνελάσσαμεν ἤλιθα πολλὴν</TextUnit>
    <TextUnit id="6938" loc="11.678">πεντήκοντα βοῶν ἀγέλας, τόσα πώεα οἰῶν,</TextUnit>
    <TextUnit id="6939" loc="11.679">τόσσα συῶν συβόσια, τός' αἰπόλια πλατέ' αἰγῶν,</TextUnit>
    <TextUnit id="6940" loc="11.680">ἵππους δὲ ξανθὰς ἑκατὸν καὶ πεντήκοντα</TextUnit>
    <TextUnit id="6941" loc="11.681">πάσας θηλείας, πολλῇσι δὲ πῶλοι ὑπῆσαν.</TextUnit>
    <TextUnit id="6942" loc="11.682">καὶ τὰ μὲν ἠλασάμεσθα Πύλον Νηλήϊον εἴσω</TextUnit>
    <TextUnit id="6943" loc="11.683">ἐννύχιοι προτὶ ἄστυ: γεγήθει δὲ φρένα Νηλεύς,</TextUnit>
    <TextUnit id="6944" loc="11.684">οὕνεκά μοι τύχε πολλὰ νέῳ πόλεμον δὲ κιόντι.</TextUnit>
    <TextUnit id="6945" loc="11.685">κήρυκες δ' ἐλίγαινον ἅμ' ἠοῖ φαινομένηφι</TextUnit>
    <TextUnit id="6946" loc="11.686">τοὺς ἴμεν οἷσι χρεῖος ὀφείλετ' ἐν ̓́Ηλιδι δίῃ:</TextUnit>
    <TextUnit id="6947" loc="11.687">οἳ δὲ συναγρόμενοι Πυλίων ἡγήτορες ἄνδρες</TextUnit>
    <TextUnit id="6948" loc="11.688">δαίτρευον: πολέσιν γὰρ ̓Επειοὶ χρεῖος ὄφειλον,</TextUnit>
    <TextUnit id="6949" loc="11.689">ὡς ἡμεῖς παῦροι κεκακωμένοι ἐν Πύλῳ ἦμεν:</TextUnit>
    <TextUnit id="6950" loc="11.690">ἐλθὼν γάρ ῥ' ἐκάκωσε βίη ̔Ηρακληείη</TextUnit>
    <TextUnit id="6951" loc="11.691">τῶν προτέρων ἐτέων, κατὰ δ' ἔκταθεν ὅσσοι ἄριστοι:</TextUnit>
    <TextUnit id="6952" loc="11.692">δώδεκα γὰρ Νηλῆος ἀμύμονος υἱέες ἦμεν:</TextUnit>
    <TextUnit id="6953" loc="11.693">τῶν οἶος λιπόμην, οἳ δ' ἄλλοι πάντες ὄλοντο.</TextUnit>
    <TextUnit id="6954" loc="11.694">ταῦθ' ὑπερηφανέοντες ̓Επειοὶ χαλκοχίτωνες</TextUnit>
    <TextUnit id="6955" loc="11.695">ἡμέας ὑβρίζοντες ἀτάσθαλα μηχανόωντο.</TextUnit>
    <TextUnit id="6956" loc="11.696">ἐκ δ' ὃ γέρων ἀγέλην τε βοῶν καὶ πῶϋ μέγ' οἰῶν</TextUnit>
    <TextUnit id="6957" loc="11.697">εἵλετο κρινάμενος τριηκόσι' ἠδὲ νομῆας.</TextUnit>
    <TextUnit id="6958" loc="11.698">καὶ γὰρ τῷ χρεῖος μέγ' ὀφείλετ' ἐν ̓́Ηλιδι δίῃ</TextUnit>
    <TextUnit id="6959" loc="11.699">τέσσαρες ἀθλοφόροι ἵπποι αὐτοῖσιν ὄχεσφιν</TextUnit>
    <TextUnit id="6960" loc="11.700">ἐλθόντες μετ' ἄεθλα: περὶ τρίποδος γὰρ ἔμελλον</TextUnit>
    <TextUnit id="6961" loc="11.701">θεύσεσθαι: τοὺς δ' αὖθι ἄναξ ἀνδρῶν Αὐγείας</TextUnit>
    <TextUnit id="6962" loc="11.702">κάσχεθε, τὸν δ' ἐλατῆρ' ἀφίει ἀκαχήμενον ἵππων.</TextUnit>
    <TextUnit id="6963" loc="11.703">τῶν ὃ γέρων ἐπέων κεχολωμένος ἠδὲ καὶ ἔργων</TextUnit>
    <TextUnit id="6964" loc="11.704">ἐξέλετ' ἄσπετα πολλά: τὰ δ' ἄλλ' ἐς δῆμον ἔδωκε</TextUnit>
    <TextUnit id="6965" loc="11.705">δαιτρεύειν, μή τίς οἱ ἀτεμβόμενος κίοι ἴσης.</TextUnit>
    <TextUnit id="6966" loc="11.706">ἡμεῖς μὲν τὰ ἕκαστα διείπομεν, ἀμφί τε ἄστυ</TextUnit>
    <TextUnit id="6967" loc="11.707">ἕρδομεν ἱρὰ θεοῖς: οἳ δὲ τρίτῳ ἤματι πάντες</TextUnit>
    <TextUnit id="6968" loc="11.708">ἦλθον ὁμῶς αὐτοί τε πολεῖς καὶ μώνυχες ἵπποι</TextUnit>
    <TextUnit id="6969" loc="11.709">πανσυδίῃ: μετὰ δέ σφι Μολίονε θωρήσσοντο</TextUnit>
    <TextUnit id="6970" loc="11.710">παῖδ' ἔτ' ἐόντ', οὔ πω μάλα εἰδότε θούριδος ἀλκῆς.</TextUnit>
    <TextUnit id="6971" loc="11.711">ἔστι δέ τις Θρυόεσσα πόλις αἰπεῖα κολώνη</TextUnit>
    <TextUnit id="6972" loc="11.712">τηλοῦ ἐπ' ̓Αλφειῷ, νεάτη Πύλου ἠμαθόεντος:</TextUnit>
    <TextUnit id="6973" loc="11.713">τὴν ἀμφεστρατόωντο διαρραῖσαι μεμαῶτες.</TextUnit>
    <TextUnit id="6974" loc="11.714">ἀλλ' ὅτε πᾶν πεδίον μετεκίαθον, ἄμμι δ' ̓Αθήνη</TextUnit>
    <TextUnit id="6975" loc="11.715">ἄγγελος ἦλθε θέους' ἀπ' ̓Ολύμπου θωρήσσεσθαι</TextUnit>
    <TextUnit id="6976" loc="11.716">ἔννυχος, οὐδ' ἀέκοντα Πύλον κάτα λαὸν ἄγειρεν</TextUnit>
    <TextUnit id="6977" loc="11.717">ἀλλὰ μάλ' ἐσσυμένους πολεμίζειν. οὐδέ με Νηλεὺς</TextUnit>
    <TextUnit id="6978" loc="11.718">εἴα θωρήσσεσθαι, ἀπέκρυψεν δέ μοι ἵππους:</TextUnit>
    <TextUnit id="6979" loc="11.719">οὐ γάρ πώ τί μ' ἔφη ἴδμεν πολεμήϊα ἔργα.</TextUnit>
    <TextUnit id="6980" loc="11.720">ἀλλὰ καὶ ὧς ἱππεῦσι μετέπρεπον ἡμετέροισι</TextUnit>
    <TextUnit id="6981" loc="11.721">καὶ πεζός περ ἐών, ἐπεὶ ὧς ἄγε νεῖκος ̓Αθήνη.</TextUnit>
    <TextUnit id="6982" loc="11.722">ἔστι δέ τις ποταμὸς Μινυήϊος εἰς ἅλα βάλλων</TextUnit>
    <TextUnit id="6983" loc="11.723">ἐγγύθεν ̓Αρήνης, ὅθι μείναμεν ̓Ηῶ δῖαν</TextUnit>
    <TextUnit id="6984" loc="11.724">ἱππῆες Πυλίων, τὰ δ' ἐπέρρεον ἔθνεα πεζῶν.</TextUnit>
    <TextUnit id="6985" loc="11.725">ἔνθεν πανσυδίῃ σὺν τεύχεσι θωρηχθέντες</TextUnit>
    <TextUnit id="6986" loc="11.726">ἔνδιοι ἱκόμεσθ' ἱερὸν ῥόον ̓Αλφειοῖο.</TextUnit>
    <TextUnit id="6987" loc="11.727">ἔνθα Διὶ ῥέξαντες ὑπερμενεῖ ἱερὰ καλά,</TextUnit>
    <TextUnit id="6988" loc="11.728">ταῦρον δ' ̓Αλφειῷ, ταῦρον δὲ Ποσειδάωνι,</TextUnit>
    <TextUnit id="6989" loc="11.729">αὐτὰρ ̓Αθηναίη γλαυκώπιδι βοῦν ἀγελαίην,</TextUnit>
    <TextUnit id="6990" loc="11.730">δόρπον ἔπειθ' ἑλόμεσθα κατὰ στρατὸν ἐν τελέεσσι,</TextUnit>
    <TextUnit id="6991" loc="11.731">καὶ κατεκοιμήθημεν ἐν ἔντεσιν οἷσιν ἕκαστος</TextUnit>
    <TextUnit id="6992" loc="11.732">ἀμφὶ ῥοὰς ποταμοῖο. ἀτὰρ μεγάθυμοι ̓Επειοὶ</TextUnit>
    <TextUnit id="6993" loc="11.733">ἀμφέσταν δὴ ἄστυ διαρραῖσαι μεμαῶτες:</TextUnit>
    <TextUnit id="6994" loc="11.734">ἀλλά σφι προπάροιθε φάνη μέγα ἔργον ̓́Αρηος:</TextUnit>
    <TextUnit id="6995" loc="11.735">εὖτε γὰρ ἠέλιος φαέθων ὑπερέσχεθε γαίης,</TextUnit>
    <TextUnit id="6996" loc="11.736">συμφερόμεσθα μάχῃ Διί τ' εὐχόμενοι καὶ ̓Αθήνῃ.</TextUnit>
    <TextUnit id="6997" loc="11.737">ἀλλ' ὅτε δὴ Πυλίων καὶ ̓Επειῶν ἔπλετο νεῖκος,</TextUnit>
    <TextUnit id="6998" loc="11.738">πρῶτος ἐγὼν ἕλον ἄνδρα, κόμισσα δὲ μώνυχας ἵππους,</TextUnit>
    <TextUnit id="6999" loc="11.739">Μούλιον αἰχμητήν: γαμβρὸς δ' ἦν Αὐγείαο,</TextUnit>
    <TextUnit id="7000" loc="11.740">πρεσβυτάτην δὲ θύγατρ' εἶχε ξανθὴν ̓Αγαμήδην,</TextUnit>
    <TextUnit id="7001" loc="11.741">ἣ τόσα φάρμακα ᾔδη ὅσα τρέφει εὐρεῖα χθών.</TextUnit>
    <TextUnit id="7002" loc="11.742">τὸν μὲν ἐγὼ προσιόντα βάλον χαλκήρεϊ δουρί,</TextUnit>
    <TextUnit id="7003" loc="11.743">ἤριπε δ' ἐν κονίῃσιν: ἐγὼ δ' ἐς δίφρον ὀρούσας</TextUnit>
    <TextUnit id="7004" loc="11.744">στῆν ῥα μετὰ προμάχοισιν: ἀτὰρ μεγάθυμοι ̓Επειοὶ</TextUnit>
    <TextUnit id="7005" loc="11.745">ἔτρεσαν ἄλλυδις ἄλλος, ἐπεὶ ἴδον ἄνδρα πεσόντα</TextUnit>
    <TextUnit id="7006" loc="11.746">ἡγεμόν' ἱππήων, ὃς ἀριστεύεσκε μάχεσθαι.</TextUnit>
    <TextUnit id="7007" loc="11.747">αὐτὰρ ἐγὼν ἐπόρουσα κελαινῇ λαίλαπι ἶσος,</TextUnit>
    <TextUnit id="7008" loc="11.748">πεντήκοντα δ' ἕλον δίφρους, δύο δ' ἀμφὶς ἕκαστον</TextUnit>
    <TextUnit id="7009" loc="11.749">φῶτες ὀδὰξ ἕλον οὖδας ἐμῷ ὑπὸ δουρὶ δαμέντες.</TextUnit>
    <TextUnit id="7010" loc="11.750">καί νύ κεν ̓Ακτορίωνε Μολίονε παῖδ' ἀλάπαξα,</TextUnit>
    <TextUnit id="7011" loc="11.751">εἰ μή σφωε πατὴρ εὐρὺ κρείων ἐνοσίχθων</TextUnit>
    <TextUnit id="7012" loc="11.752">ἐκ πολέμου ἐσάωσε καλύψας ἠέρι πολλῇ.</TextUnit>
    <TextUnit id="7013" loc="11.753">ἔνθα Ζεὺς Πυλίοισι μέγα κράτος ἐγγυάλιξε:</TextUnit>
    <TextUnit id="7014" loc="11.754">τόφρα γὰρ οὖν ἑπόμεσθα διὰ σπιδέος πεδίοιο</TextUnit>
    <TextUnit id="7015" loc="11.755">κτείνοντές τ' αὐτοὺς ἀνά τ' ἔντεα καλὰ λέγοντες,</TextUnit>
    <TextUnit id="7016" loc="11.756">ὄφρ' ἐπὶ Βουπρασίου πολυπύρου βήσαμεν ἵππους</TextUnit>
    <TextUnit id="7017" loc="11.757">πέτρης τ' ̓Ωλενίης, καὶ ̓Αλησίου ἔνθα κολώνη</TextUnit>
    <TextUnit id="7018" loc="11.758">κέκληται: ὅθεν αὖτις ἀπέτραπε λαὸν ̓Αθήνη.</TextUnit>
    <TextUnit id="7019" loc="11.759">ἔνθ' ἄνδρα κτείνας πύματον λίπον: αὐτὰρ ̓Αχαιοὶ</TextUnit>
    <TextUnit id="7020" loc="11.760">ἂψ ἀπὸ Βουπρασίοιο Πύλονδ' ἔχον ὠκέας ἵππους,</TextUnit>
    <TextUnit id="7021" loc="11.761">πάντες δ' εὐχετόωντο θεῶν Διὶ Νέστορί τ' ἀνδρῶν.</TextUnit>
    <TextUnit id="7022" loc="11.762">ὣς ἔον, εἴ ποτ' ἔον γε, μετ' ἀνδράσιν. αὐτὰρ ̓Αχιλλεὺς</TextUnit>
    <TextUnit id="7023" loc="11.763">οἶος τῆς ἀρετῆς ἀπονήσεται: ἦ τέ μιν οἴω</TextUnit>
    <TextUnit id="7024" loc="11.764">πολλὰ μετακλαύσεσθαι ἐπεί κ' ἀπὸ λαὸς ὄληται.</TextUnit>
    <TextUnit id="7025" loc="11.765">ὦ πέπον ἦ μὲν σοί γε Μενοίτιος ὧδ' ἐπέτελλεν</TextUnit>
    <TextUnit id="7026" loc="11.766">ἤματι τῷ ὅτε ς' ἐκ Φθίης ̓Αγαμέμνονι πέμπε,</TextUnit>
    <TextUnit id="7027" loc="11.767">νῶϊ δέ τ' ἔνδον ἐόντες ἐγὼ καὶ δῖος ̓Οδυσσεὺς</TextUnit>
    <TextUnit id="7028" loc="11.768">πάντα μάλ' ἐν μεγάροις ἠκούομεν ὡς ἐπέτελλε.</TextUnit>
    <TextUnit id="7029" loc="11.769">Πηλῆος δ' ἱκόμεσθα δόμους εὖ ναιετάοντας</TextUnit>
    <TextUnit id="7030" loc="11.770">λαὸν ἀγείροντες κατ' ̓Αχαιί̈δα πουλυβότειραν.</TextUnit>
    <TextUnit id="7031" loc="11.771">ἔνθα δ' ἔπειθ' ἥρωα Μενοίτιον εὕρομεν ἔνδον</TextUnit>
    <TextUnit id="7032" loc="11.772">ἠδὲ σέ, πὰρ δ' ̓Αχιλῆα: γέρων δ' ἱππηλάτα Πηλεὺς</TextUnit>
    <TextUnit id="7033" loc="11.773">πίονα μηρία καῖε βοὸς Διὶ τερπικεραύνῳ</TextUnit>
    <TextUnit id="7034" loc="11.774">αὐλῆς ἐν χόρτῳ: ἔχε δὲ χρύσειον ἄλεισον</TextUnit>
    <TextUnit id="7035" loc="11.775">σπένδων αἴθοπα οἶνον ἐπ' αἰθομένοις ἱεροῖσι.</TextUnit>
    <TextUnit id="7036" loc="11.776">σφῶϊ μὲν ἀμφὶ βοὸς ἕπετον κρέα, νῶϊ δ' ἔπειτα</TextUnit>
    <TextUnit id="7037" loc="11.777">στῆμεν ἐνὶ προθύροισι: ταφὼν δ' ἀνόρουσεν ̓Αχιλλεύς,</TextUnit>
    <TextUnit id="7038" loc="11.778">ἐς δ' ἄγε χειρὸς ἑλών, κατὰ δ' ἑδριάασθαι ἄνωγε,</TextUnit>
    <TextUnit id="7039" loc="11.779">ξείνιά τ' εὖ παρέθηκεν, ἅ τε ξείνοις θέμις ἐστίν.</TextUnit>
    <TextUnit id="7040" loc="11.780">αὐτὰρ ἐπεὶ τάρπημεν ἐδητύος ἠδὲ ποτῆτος,</TextUnit>
    <TextUnit id="7041" loc="11.781">ἦρχον ἐγὼ μύθοιο κελεύων ὔμμ' ἅμ' ἕπεσθαι:</TextUnit>
    <TextUnit id="7042" loc="11.782">σφὼ δὲ μάλ' ἠθέλετον, τὼ δ' ἄμφω πόλλ' ἐπέτελλον.</TextUnit>
    <TextUnit id="7043" loc="11.783">Πηλεὺς μὲν ᾧ παιδὶ γέρων ἐπέτελλ' ̓Αχιλῆϊ</TextUnit>
    <TextUnit id="7044" loc="11.784">αἰὲν ἀριστεύειν καὶ ὑπείροχον ἔμμεναι ἄλλων:</TextUnit>
    <TextUnit id="7045" loc="11.785">σοὶ δ' αὖθ' ὧδ' ἐπέτελλε Μενοίτιος ̓́Ακτορος υἱός:</TextUnit>
    <TextUnit id="7046" loc="11.786">τέκνον ἐμὸν γενεῇ μὲν ὑπέρτερός ἐστιν ̓Αχιλλεύς,</TextUnit>
    <TextUnit id="7047" loc="11.787">πρεσβύτερος δὲ σύ ἐσσι: βίῃ δ' ὅ γε πολλὸν ἀμείνων.</TextUnit>
    <TextUnit id="7048" loc="11.788">ἀλλ' εὖ οἱ φάσθαι πυκινὸν ἔπος ἠδ' ὑποθέσθαι</TextUnit>
    <TextUnit id="7049" loc="11.789">καί οἱ σημαίνειν: ὃ δὲ πείσεται εἰς ἀγαθόν περ.</TextUnit>
    <TextUnit id="7050" loc="11.790">ὣς ἐπέτελλ' ὃ γέρων, σὺ δὲ λήθεαι: ἀλλ' ἔτι καὶ νῦν</TextUnit>
    <TextUnit id="7051" loc="11.791">ταῦτ' εἴποις ̓Αχιλῆϊ δαί̈φρονι αἴ κε πίθηται.</TextUnit>
    <TextUnit id="7052" loc="11.792">τίς δ' οἶδ' εἴ κέν οἱ σὺν δαίμονι θυμὸν ὀρίναις</TextUnit>
    <TextUnit id="7053" loc="11.793">παρειπών; ἀγαθὴ δὲ παραίφασίς ἐστιν ἑταίρου.</TextUnit>
    <TextUnit id="7054" loc="11.794">εἰ δέ τινα φρεσὶν ᾗσι θεοπροπίην ἀλεείνει</TextUnit>
    <TextUnit id="7055" loc="11.795">καί τινά οἱ πὰρ Ζηνὸς ἐπέφραδε πότνια μήτηρ,</TextUnit>
    <TextUnit id="7056" loc="11.796">ἀλλὰ σέ περ προέτω, ἅμα δ' ἄλλος λαὸς ἑπέσθω</TextUnit>
    <TextUnit id="7057" loc="11.797">Μυρμιδόνων, αἴ κέν τι φόως Δαναοῖσι γένηαι:</TextUnit>
    <TextUnit id="7058" loc="11.798">καί τοι τεύχεα καλὰ δότω πόλεμον δὲ φέρεσθαι,</TextUnit>
    <TextUnit id="7059" loc="11.799">αἴ κέ σε τῷ εἴσκοντες ἀπόσχωνται πολέμοιο</TextUnit>
    <TextUnit id="7060" loc="11.800">Τρῶες, ἀναπνεύσωσι δ' ἀρήϊοι υἷες ̓Αχαιῶν</TextUnit>
    <TextUnit id="7061" loc="11.801">τειρόμενοι: ὀλίγη δέ τ' ἀνάπνευσις πολέμοιο.</TextUnit>
    <TextUnit id="7062" loc="11.802">ῥεῖα δέ κ' ἀκμῆτες κεκμηότας ἄνδρας ἀϋτῇ</TextUnit>
    <TextUnit id="7063" loc="11.803">ὤσαισθε προτὶ ἄστυ νεῶν ἄπο καὶ κλισιάων.</TextUnit>
    <TextUnit id="7064" loc="11.804">ὣς φάτο, τῷ δ' ἄρα θυμὸν ἐνὶ στήθεσσιν ὄρινε,</TextUnit>
    <TextUnit id="7065" loc="11.805">βῆ δὲ θέειν παρὰ νῆας ἐπ' Αἰακίδην ̓Αχιλῆα.</TextUnit>
    <TextUnit id="7066" loc="11.806">ἀλλ' ὅτε δὴ κατὰ νῆας ̓Οδυσσῆος θείοιο</TextUnit>
    <TextUnit id="7067" loc="11.807">ἷξε θέων Πάτροκλος, ἵνά σφ' ἀγορή τε θέμις τε</TextUnit>
    <TextUnit id="7068" loc="11.808">ἤην, τῇ δὴ καί σφι θεῶν ἐτετεύχατο βωμοί,</TextUnit>
    <TextUnit id="7069" loc="11.809">ἔνθά οἱ Εὐρύπυλος βεβλημένος ἀντεβόλησε</TextUnit>
    <TextUnit id="7070" loc="11.810">διογενὴς Εὐαιμονίδης κατὰ μηρὸν ὀϊστῷ</TextUnit>
    <TextUnit id="7071" loc="11.811">σκάζων ἐκ πολέμου: κατὰ δὲ νότιος ῥέεν ἱδρὼς</TextUnit>
    <TextUnit id="7072" loc="11.812">ὤμων καὶ κεφαλῆς, ἀπὸ δ' ἕλκεος ἀργαλέοιο</TextUnit>
    <TextUnit id="7073" loc="11.813">αἷμα μέλαν κελάρυζε: νόος γε μὲν ἔμπεδος ἦεν.</TextUnit>
    <TextUnit id="7074" loc="11.814">τὸν δὲ ἰδὼν ᾤκτειρε Μενοιτίου ἄλκιμος υἱός,</TextUnit>
    <TextUnit id="7075" loc="11.815">καί ῥ' ὀλοφυρόμενος ἔπεα πτερόεντα προσηύδα:</TextUnit>
    <TextUnit id="7076" loc="11.816">ἆ δειλοὶ Δαναῶν ἡγήτορες ἠδὲ μέδοντες</TextUnit>
    <TextUnit id="7077" loc="11.817">ὣς ἄρ' ἐμέλλετε τῆλε φίλων καὶ πατρίδος αἴης</TextUnit>
    <TextUnit id="7078" loc="11.818">ἄσειν ἐν Τροίῃ ταχέας κύνας ἀργέτι δημῷ.</TextUnit>
    <TextUnit id="7079" loc="11.819">ἀλλ' ἄγε μοι τόδε εἰπὲ διοτρεφὲς Εὐρύπυλ' ἥρως,</TextUnit>
    <TextUnit id="7080" loc="11.820">ἤ ῥ' ἔτι που σχήσουσι πελώριον ̔́Εκτορ' ̓Αχαιοί,</TextUnit>
    <TextUnit id="7081" loc="11.821">ἦ ἤδη φθίσονται ὑπ' αὐτοῦ δουρὶ δαμέντες;</TextUnit>
    <TextUnit id="7082" loc="11.822">τὸν δ' αὖτ' Εὐρύπυλος βεβλημένος ἀντίον ηὔδα:</TextUnit>
    <TextUnit id="7083" loc="11.823">οὐκέτι διογενὲς Πατρόκλεες ἄλκαρ ̓Αχαιῶν</TextUnit>
    <TextUnit id="7084" loc="11.824">ἔσσεται, ἀλλ' ἐν νηυσὶ μελαίνῃσιν πεσέονται.</TextUnit>
    <TextUnit id="7085" loc="11.825">οἳ μὲν γὰρ δὴ πάντες, ὅσοι πάρος ἦσαν ἄριστοι,</TextUnit>
    <TextUnit id="7086" loc="11.826">ἐν νηυσὶν κέαται βεβλημένοι οὐτάμενοί τε</TextUnit>
    <TextUnit id="7087" loc="11.827">χερσὶν ὕπο Τρώων: τῶν δὲ σθένος ὄρνυται αἰέν.</TextUnit>
    <TextUnit id="7088" loc="11.828">ἀλλ' ἐμὲ μὲν σὺ σάωσον ἄγων ἐπὶ νῆα μέλαιναν,</TextUnit>
    <TextUnit id="7089" loc="11.829">μηροῦ δ' ἔκταμ' ὀϊστόν, ἀπ' αὐτοῦ δ' αἷμα κελαινὸν</TextUnit>
    <TextUnit id="7090" loc="11.830">νίζ' ὕδατι λιαρῷ, ἐπὶ δ' ἤπια φάρμακα πάσσε</TextUnit>
    <TextUnit id="7091" loc="11.831">ἐσθλά, τά σε προτί φασιν ̓Αχιλλῆος δεδιδάχθαι,</TextUnit>
    <TextUnit id="7092" loc="11.832">ὃν Χείρων ἐδίδαξε δικαιότατος Κενταύρων.</TextUnit>
    <TextUnit id="7093" loc="11.833">ἰητροὶ μὲν γὰρ Ποδαλείριος ἠδὲ Μαχάων</TextUnit>
    <TextUnit id="7094" loc="11.834">τὸν μὲν ἐνὶ κλισίῃσιν ὀί̈ομαι ἕλκος ἔχοντα</TextUnit>
    <TextUnit id="7095" loc="11.835">χρηί̈ζοντα καὶ αὐτὸν ἀμύμονος ἰητῆρος</TextUnit>
    <TextUnit id="7096" loc="11.836">κεῖσθαι: ὃ δ' ἐν πεδίῳ Τρώων μένει ὀξὺν ̓́Αρηα.</TextUnit>
    <TextUnit id="7097" loc="11.837">τὸν δ' αὖτε προσέειπε Μενοιτίου ἄλκιμος υἱός:</TextUnit>
    <TextUnit id="7098" loc="11.838">πῶς τὰρ ἔοι τάδε ἔργα; τί ῥέξομεν Εὐρύπυλ' ἥρως;</TextUnit>
    <TextUnit id="7099" loc="11.839">ἔρχομαι ὄφρ' ̓Αχιλῆϊ δαί̈φρονι μῦθον ἐνίσπω</TextUnit>
    <TextUnit id="7100" loc="11.840">ὃν Νέστωρ ἐπέτελλε Γερήνιος οὖρος ̓Αχαιῶν:</TextUnit>
    <TextUnit id="7101" loc="11.841">ἀλλ' οὐδ' ὧς περ σεῖο μεθήσω τειρομένοιο.</TextUnit>
    <TextUnit id="7102" loc="11.842">ἦ, καὶ ὑπὸ στέρνοιο λαβὼν ἄγε ποιμένα λαῶν</TextUnit>
    <TextUnit id="7103" loc="11.843">ἐς κλισίην: θεράπων δὲ ἰδὼν ὑπέχευε βοείας.</TextUnit>
    <TextUnit id="7104" loc="11.844">ἔνθά μιν ἐκτανύσας ἐκ μηροῦ τάμνε μαχαίρῃ</TextUnit>
    <TextUnit id="7105" loc="11.845">ὀξὺ βέλος περιπευκές, ἀπ' αὐτοῦ δ' αἷμα κελαινὸν</TextUnit>
    <TextUnit id="7106" loc="11.846">νίζ' ὕδατι λιαρῷ, ἐπὶ δὲ ῥίζαν βάλε πικρὴν</TextUnit>
    <TextUnit id="7107" loc="11.847">χερσὶ διατρίψας ὀδυνήφατον, ἥ οἱ ἁπάσας</TextUnit>
    <TextUnit id="7108" loc="11.848">ἔσχ' ὀδύνας: τὸ μὲν ἕλκος ἐτέρσετο, παύσατο δ' αἷμα.</TextUnit>
    <TextUnit id="7109" loc="12.1">ὣς ὃ μὲν ἐν κλισίῃσι Μενοιτίου ἄλκιμος υἱὸς</TextUnit>
    <TextUnit id="7110" loc="12.2">ἰᾶτ' Εὐρύπυλον βεβλημένον: οἳ δὲ μάχοντο</TextUnit>
    <TextUnit id="7111" loc="12.3">̓Αργεῖοι καὶ Τρῶες ὁμιλαδόν: οὐδ' ἄρ' ἔμελλε</TextUnit>
    <TextUnit id="7112" loc="12.4">τάφρος ἔτι σχήσειν Δαναῶν καὶ τεῖχος ὕπερθεν</TextUnit>
    <TextUnit id="7113" loc="12.5">εὐρύ, τὸ ποιήσαντο νεῶν ὕπερ, ἀμφὶ δὲ τάφρον</TextUnit>
    <TextUnit id="7114" loc="12.6">ἤλασαν: οὐδὲ θεοῖσι δόσαν κλειτὰς ἑκατόμβας:</TextUnit>
    <TextUnit id="7115" loc="12.7">ὄφρά σφιν νῆάς τε θοὰς καὶ ληί̈δα πολλὴν</TextUnit>
    <TextUnit id="7116" loc="12.8">ἐντὸς ἔχον ῥύοιτο: θεῶν δ' ἀέκητι τέτυκτο</TextUnit>
    <TextUnit id="7117" loc="12.9">ἀθανάτων: τὸ καὶ οὔ τι πολὺν χρόνον ἔμπεδον ἦεν.</TextUnit>
    <TextUnit id="7118" loc="12.10">ὄφρα μὲν ̔́Εκτωρ ζωὸς ἔην καὶ μήνι' ̓Αχιλλεὺς</TextUnit>
    <TextUnit id="7119" loc="12.11">καὶ Πριάμοιο ἄνακτος ἀπόρθητος πόλις ἔπλεν,</TextUnit>
    <TextUnit id="7120" loc="12.12">τόφρα δὲ καὶ μέγα τεῖχος ̓Αχαιῶν ἔμπεδον ἦεν.</TextUnit>
    <TextUnit id="7121" loc="12.13">αὐτὰρ ἐπεὶ κατὰ μὲν Τρώων θάνον ὅσσοι ἄριστοι,</TextUnit>
    <TextUnit id="7122" loc="12.14">πολλοὶ δ' ̓Αργείων οἳ μὲν δάμεν, οἳ δὲ λίποντο,</TextUnit>
    <TextUnit id="7123" loc="12.15">πέρθετο δὲ Πριάμοιο πόλις δεκάτῳ ἐνιαυτῷ,</TextUnit>
    <TextUnit id="7124" loc="12.16">̓Αργεῖοι δ' ἐν νηυσὶ φίλην ἐς πατρίδ' ἔβησαν,</TextUnit>
    <TextUnit id="7125" loc="12.17">δὴ τότε μητιόωντο Ποσειδάων καὶ ̓Απόλλων</TextUnit>
    <TextUnit id="7126" loc="12.18">τεῖχος ἀμαλδῦναι ποταμῶν μένος εἰσαγαγόντες.</TextUnit>
    <TextUnit id="7127" loc="12.19">ὅσσοι ἀπ' ̓Ιδαίων ὀρέων ἅλα δὲ προρέουσι,</TextUnit>
    <TextUnit id="7128" loc="12.20">̔Ρῆσός θ' ̔Επτάπορός τε Κάρησός τε ̔Ροδίος τε</TextUnit>
    <TextUnit id="7129" loc="12.21">Γρήνικός τε καὶ Αἴσηπος δῖός τε Σκάμανδρος</TextUnit>
    <TextUnit id="7130" loc="12.22">καὶ Σιμόεις, ὅθι πολλὰ βοάγρια καὶ τρυφάλειαι</TextUnit>
    <TextUnit id="7131" loc="12.23">κάππεσον ἐν κονίῃσι καὶ ἡμιθέων γένος ἀνδρῶν:</TextUnit>
    <TextUnit id="7132" loc="12.24">τῶν πάντων ὁμόσε στόματ' ἔτραπε Φοῖβος ̓Απόλλων,</TextUnit>
    <TextUnit id="7133" loc="12.25">ἐννῆμαρ δ' ἐς τεῖχος ἵει ῥόον: ὗε δ' ἄρα Ζεὺς</TextUnit>
    <TextUnit id="7134" loc="12.26">συνεχές, ὄφρά κε θᾶσσον ἁλίπλοα τείχεα θείη.</TextUnit>
    <TextUnit id="7135" loc="12.27">αὐτὸς δ' ἐννοσίγαιος ἔχων χείρεσσι τρίαιναν</TextUnit>
    <TextUnit id="7136" loc="12.28">ἡγεῖτ', ἐκ δ' ἄρα πάντα θεμείλια κύμασι πέμπε</TextUnit>
    <TextUnit id="7137" loc="12.29">φιτρῶν καὶ λάων, τὰ θέσαν μογέοντες ̓Αχαιοί,</TextUnit>
    <TextUnit id="7138" loc="12.30">λεῖα δ' ἐποίησεν παρ' ἀγάρροον ̔Ελλήσποντον,</TextUnit>
    <TextUnit id="7139" loc="12.31">αὖτις δ' ἠϊόνα μεγάλην ψαμάθοισι κάλυψε</TextUnit>
    <TextUnit id="7140" loc="12.32">τεῖχος ἀμαλδύνας: ποταμοὺς δ' ἔτρεψε νέεσθαι</TextUnit>
    <TextUnit id="7141" loc="12.33">κὰρ ῥόον, ᾗ περ πρόσθεν ἵεν καλλίρροον ὕδωρ.</TextUnit>
    <TextUnit id="7142" loc="12.34">ὣς ἄρ' ἔμελλον ὄπισθε Ποσειδάων καὶ ̓Απόλλων</TextUnit>
    <TextUnit id="7143" loc="12.35">θησέμεναι: τότε δ' ἀμφὶ μάχη ἐνοπή τε δεδήει</TextUnit>
    <TextUnit id="7144" loc="12.36">τεῖχος ἐύ̈δμητον, κανάχιζε δὲ δούρατα πύργων</TextUnit>
    <TextUnit id="7145" loc="12.37">βαλλόμεν': ̓Αργεῖοι δὲ Διὸς μάστιγι δαμέντες</TextUnit>
    <TextUnit id="7146" loc="12.38">νηυσὶν ἔπι γλαφυρῇσιν ἐελμένοι ἰσχανόωντο</TextUnit>
    <TextUnit id="7147" loc="12.39">̔́Εκτορα δειδιότες, κρατερὸν μήστωρα φόβοιο:</TextUnit>
    <TextUnit id="7148" loc="12.40">αὐτὰρ ὅ γ' ὡς τὸ πρόσθεν ἐμάρνατο ἶσος ἀέλλῃ:</TextUnit>
    <TextUnit id="7149" loc="12.41">ὡς δ' ὅτ' ἂν ἔν τε κύνεσσι καὶ ἀνδράσι θηρευτῇσι</TextUnit>
    <TextUnit id="7150" loc="12.42">κάπριος ἠὲ λέων στρέφεται σθένεϊ βλεμεαίνων:</TextUnit>
    <TextUnit id="7151" loc="12.43">οἳ δέ τε πυργηδὸν σφέας αὐτοὺς ἀρτύναντες</TextUnit>
    <TextUnit id="7152" loc="12.44">ἀντίον ἵστανται καὶ ἀκοντίζουσι θαμειὰς</TextUnit>
    <TextUnit id="7153" loc="12.45">αἰχμὰς ἐκ χειρῶν: τοῦ δ' οὔ ποτε κυδάλιμον κῆρ</TextUnit>
    <TextUnit id="7154" loc="12.46">ταρβεῖ οὐδὲ φοβεῖται, ἀγηνορίη δέ μιν ἔκτα:</TextUnit>
    <TextUnit id="7155" loc="12.47">ταρφέα τε στρέφεται στίχας ἀνδρῶν πειρητίζων:</TextUnit>
    <TextUnit id="7156" loc="12.48">ὅππῃ τ' ἰθύσῃ τῇ εἴκουσι στίχες ἀνδρῶν:</TextUnit>
    <TextUnit id="7157" loc="12.49">ὣς ̔́Εκτωρ ἀν' ὅμιλον ἰὼν ἐλλίσσεθ' ἑταίρους</TextUnit>
    <TextUnit id="7158" loc="12.50">τάφρον ἐποτρύνων διαβαινέμεν: οὐδέ οἱ ἵπποι</TextUnit>
    <TextUnit id="7159" loc="12.51">τόλμων ὠκύποδες, μάλα δὲ χρεμέτιζον ἐπ' ἄκρῳ</TextUnit>
    <TextUnit id="7160" loc="12.52">χείλει ἐφεσταότες: ἀπὸ γὰρ δειδίσσετο τάφρος</TextUnit>
    <TextUnit id="7161" loc="12.53">εὐρεῖ', οὔτ' ἄρ' ὑπερθορέειν σχεδὸν οὔτε περῆσαι</TextUnit>
    <TextUnit id="7162" loc="12.54">ῥηϊδίη: κρημνοὶ γὰρ ἐπηρεφέες περὶ πᾶσαν</TextUnit>
    <TextUnit id="7163" loc="12.55">ἕστασαν ἀμφοτέρωθεν, ὕπερθεν δὲ σκολόπεσσιν</TextUnit>
    <TextUnit id="7164" loc="12.56">ὀξέσιν ἠρήρει, τοὺς ἵστασαν υἷες ̓Αχαιῶν</TextUnit>
    <TextUnit id="7165" loc="12.57">πυκνοὺς καὶ μεγάλους δηί̈ων ἀνδρῶν ἀλεωρήν.</TextUnit>
    <TextUnit id="7166" loc="12.58">ἔνθ' οὔ κεν ῥέα ἵππος ἐύ̈τροχον ἅρμα τιταίνων</TextUnit>
    <TextUnit id="7167" loc="12.59">ἐσβαίη, πεζοὶ δὲ μενοίνεον εἰ τελέουσι.</TextUnit>
    <TextUnit id="7168" loc="12.60">δὴ τότε Πουλυδάμας θρασὺν ̔́Εκτορα εἶπε παραστάς:</TextUnit>
    <TextUnit id="7169" loc="12.61">̔́Εκτορ τ' ἠδ' ἄλλοι Τρώων ἀγοὶ ἠδ' ἐπικούρων</TextUnit>
    <TextUnit id="7170" loc="12.62">ἀφραδέως διὰ τάφρον ἐλαύνομεν ὠκέας ἵππους:</TextUnit>
    <TextUnit id="7171" loc="12.63">ἣ δὲ μάλ' ἀργαλέη περάαν: σκόλοπες γὰρ ἐν αὐτῇ</TextUnit>
    <TextUnit id="7172" loc="12.64">ὀξέες ἑστᾶσιν, ποτὶ δ' αὐτοὺς τεῖχος ̓Αχαιῶν,</TextUnit>
    <TextUnit id="7173" loc="12.65">ἔνθ' οὔ πως ἔστιν καταβήμεναι οὐδὲ μάχεσθαι</TextUnit>
    <TextUnit id="7174" loc="12.66">ἱππεῦσι: στεῖνος γάρ, ὅθι τρώσεσθαι ὀί̈ω.</TextUnit>
    <TextUnit id="7175" loc="12.67">εἰ μὲν γὰρ τοὺς πάγχυ κακὰ φρονέων ἀλαπάζει</TextUnit>
    <TextUnit id="7176" loc="12.68">Ζεὺς ὑψιβρεμέτης, Τρώεσσι δὲ ἵετ' ἀρήγειν,</TextUnit>
    <TextUnit id="7177" loc="12.69">ἦ τ' ἂν ἔγωγ' ἐθέλοιμι καὶ αὐτίκα τοῦτο γενέσθαι,</TextUnit>
    <TextUnit id="7178" loc="12.70">νωνύμνους ἀπολέσθαι ἀπ' ̓́Αργεος ἐνθάδ' ̓Αχαιούς:</TextUnit>
    <TextUnit id="7179" loc="12.71">εἰ δέ χ' ὑποστρέψωσι, παλίωξις δὲ γένηται</TextUnit>
    <TextUnit id="7180" loc="12.72">ἐκ νηῶν καὶ τάφρῳ ἐνιπλήξωμεν ὀρυκτῇ,</TextUnit>
    <TextUnit id="7181" loc="12.73">οὐκέτ' ἔπειτ' ὀί̈ω οὐδ' ἄγγελον ἀπονέεσθαι</TextUnit>
    <TextUnit id="7182" loc="12.74">ἄψορρον προτὶ ἄστυ ἑλιχθέντων ὑπ' ̓Αχαιῶν.</TextUnit>
    <TextUnit id="7183" loc="12.75">ἀλλ' ἄγεθ' ὡς ἂν ἐγὼ εἴπω πειθώμεθα πάντες:</TextUnit>
    <TextUnit id="7184" loc="12.76">ἵππους μὲν θεράποντες ἐρυκόντων ἐπὶ τάφρῳ,</TextUnit>
    <TextUnit id="7185" loc="12.77">αὐτοὶ δὲ πρυλέες σὺν τεύχεσι θωρηχθέντες</TextUnit>
    <TextUnit id="7186" loc="12.78">̔́Εκτορι πάντες ἑπώμεθ' ἀολλέες: αὐτὰρ ̓Αχαιοὶ</TextUnit>
    <TextUnit id="7187" loc="12.79">οὐ μενέους' εἰ δή σφιν ὀλέθρου πείρατ' ἐφῆπται.</TextUnit>
    <TextUnit id="7188" loc="12.80">ὣς φάτο Πουλυδάμας, ἅδε δ' ̔́Εκτορι μῦθος ἀπήμων,</TextUnit>
    <TextUnit id="7189" loc="12.81">αὐτίκα δ' ἐξ ὀχέων σὺν τεύχεσιν ἆλτο χαμᾶζε.</TextUnit>
    <TextUnit id="7190" loc="12.82">οὐδὲ μὲν ἄλλοι Τρῶες ἐφ' ἵππων ἠγερέθοντο,</TextUnit>
    <TextUnit id="7191" loc="12.83">ἀλλ' ἀπὸ πάντες ὄρουσαν, ἐπεὶ ἴδον ̔́Εκτορα δῖον.</TextUnit>
    <TextUnit id="7192" loc="12.84">ἡνιόχῳ μὲν ἔπειτα ἑῷ ἐπέτελλεν ἕκαστος</TextUnit>
    <TextUnit id="7193" loc="12.85">ἵππους εὖ κατὰ κόσμον ἐρυκέμεν αὖθ' ἐπὶ τάφρῳ:</TextUnit>
    <TextUnit id="7194" loc="12.86">οἳ δὲ διαστάντες σφέας αὐτοὺς ἀρτύναντες</TextUnit>
    <TextUnit id="7195" loc="12.87">πένταχα κοσμηθέντες ἅμ' ἡγεμόνεσσιν ἕποντο.</TextUnit>
    <TextUnit id="7196" loc="12.88">οἳ μὲν ἅμ' ̔́Εκτορ' ἴσαν καὶ ἀμύμονι Πουλυδάμαντι,</TextUnit>
    <TextUnit id="7197" loc="12.89">οἳ πλεῖστοι καὶ ἄριστοι ἔσαν, μέμασαν δὲ μάλιστα</TextUnit>
    <TextUnit id="7198" loc="12.90">τεῖχος ῥηξάμενοι κοίλῃς ἐπὶ νηυσὶ μάχεσθαι.</TextUnit>
    <TextUnit id="7199" loc="12.91">καί σφιν Κεβριόνης τρίτος εἵπετο: πὰρ δ' ἄρ' ὄχεσφιν</TextUnit>
    <TextUnit id="7200" loc="12.92">ἄλλον Κεβριόναο χερείονα κάλλιπεν ̔́Εκτωρ.</TextUnit>
    <TextUnit id="7201" loc="12.93">τῶν δ' ἑτέρων Πάρις ἦρχε καὶ ̓Αλκάθοος καὶ ̓Αγήνωρ,</TextUnit>
    <TextUnit id="7202" loc="12.94">τῶν δὲ τρίτων ̔́Ελενος καὶ Δηί̈φοβος θεοειδὴς</TextUnit>
    <TextUnit id="7203" loc="12.95">υἷε δύω Πριάμοιο: τρίτος δ' ἦν ̓́Ασιος ἥρως</TextUnit>
    <TextUnit id="7204" loc="12.96">̓́Ασιος ̔Υρτακίδης, ὃν ̓Αρίσβηθεν φέρον ἵπποι</TextUnit>
    <TextUnit id="7205" loc="12.97">αἴθωνες μεγάλοι ποταμοῦ ἄπο Σελλήεντος.</TextUnit>
    <TextUnit id="7206" loc="12.98">τῶν δὲ τετάρτων ἦρχεν ἐὺ̈ς πάϊς ̓Αγχίσαο</TextUnit>
    <TextUnit id="7207" loc="12.99">Αἰνείας, ἅμα τῷ γε δύω ̓Αντήνορος υἷε</TextUnit>
    <TextUnit id="7208" loc="12.100">̓Αρχέλοχός τ' ̓Ακάμας τε μάχης εὖ εἰδότε πάσης.</TextUnit>
    <TextUnit id="7209" loc="12.101">Σαρπηδὼν δ' ἡγήσατ' ἀγακλειτῶν ἐπικούρων,</TextUnit>
    <TextUnit id="7210" loc="12.102">πρὸς δ' ἕλετο Γλαῦκον καὶ ἀρήϊον ̓Αστεροπαῖον:</TextUnit>
    <TextUnit id="7211" loc="12.103">οἳ γάρ οἱ εἴσαντο διακριδὸν εἶναι ἄριστοι</TextUnit>
    <TextUnit id="7212" loc="12.104">τῶν ἄλλων μετά γ' αὐτόν: ὃ δ' ἔπρεπε καὶ διὰ πάντων.</TextUnit>
    <TextUnit id="7213" loc="12.105">οἳ δ' ἐπεὶ ἀλλήλους ἄραρον τυκτῇσι βόεσσι</TextUnit>
    <TextUnit id="7214" loc="12.106">βάν ῥ' ἰθὺς Δαναῶν λελιημένοι, οὐδ' ἔτ' ἔφαντο</TextUnit>
    <TextUnit id="7215" loc="12.107">σχήσεσθ', ἀλλ' ἐν νηυσὶ μελαίνῃσιν πεσέεσθαι.</TextUnit>
    <TextUnit id="7216" loc="12.108">ἔνθ' ἄλλοι Τρῶες τηλεκλειτοί τ' ἐπίκουροι</TextUnit>
    <TextUnit id="7217" loc="12.109">βουλῇ Πουλυδάμαντος ἀμωμήτοιο πίθοντο:</TextUnit>
    <TextUnit id="7218" loc="12.110">ἀλλ' οὐχ ̔Υρτακίδης ἔθελ' ̓́Ασιος ὄρχαμος ἀνδρῶν</TextUnit>
    <TextUnit id="7219" loc="12.111">αὖθι λιπεῖν ἵππους τε καὶ ἡνίοχον θεράποντα,</TextUnit>
    <TextUnit id="7220" loc="12.112">ἀλλὰ σὺν αὐτοῖσιν πέλασεν νήεσσι θοῇσι</TextUnit>
    <TextUnit id="7221" loc="12.113">νήπιος, οὐδ' ἄρ' ἔμελλε κακὰς ὑπὸ κῆρας ἀλύξας</TextUnit>
    <TextUnit id="7222" loc="12.114">ἵπποισιν καὶ ὄχεσφιν ἀγαλλόμενος παρὰ νηῶν</TextUnit>
    <TextUnit id="7223" loc="12.115">ἂψ ἀπονοστήσειν προτὶ ̓́Ιλιον ἠνεμόεσσαν:</TextUnit>
    <TextUnit id="7224" loc="12.116">πρόσθεν γάρ μιν μοῖρα δυσώνυμος ἀμφεκάλυψεν</TextUnit>
    <TextUnit id="7225" loc="12.117">ἔγχεϊ ̓Ιδομενῆος ἀγαυοῦ Δευκαλίδαο.</TextUnit>
    <TextUnit id="7226" loc="12.118">εἴσατο γὰρ νηῶν ἐπ' ἀριστερά, τῇ περ ̓Αχαιοὶ</TextUnit>
    <TextUnit id="7227" loc="12.119">ἐκ πεδίου νίσοντο σὺν ἵπποισιν καὶ ὄχεσφι:</TextUnit>
    <TextUnit id="7228" loc="12.120">τῇ ῥ' ἵππους τε καὶ ἅρμα διήλασεν, οὐδὲ πύλῃσιν</TextUnit>
    <TextUnit id="7229" loc="12.121">εὗρ' ἐπικεκλιμένας σανίδας καὶ μακρὸν ὀχῆα,</TextUnit>
    <TextUnit id="7230" loc="12.122">ἀλλ' ἀναπεπταμένας ἔχον ἀνέρες, εἴ τιν' ἑταίρων</TextUnit>
    <TextUnit id="7231" loc="12.123">ἐκ πολέμου φεύγοντα σαώσειαν μετὰ νῆας.</TextUnit>
    <TextUnit id="7232" loc="12.124">τῇ ῥ' ἰθὺς φρονέων ἵππους ἔχε, τοὶ δ' ἅμ' ἕποντο</TextUnit>
    <TextUnit id="7233" loc="12.125">ὀξέα κεκλήγοντες: ἔφαντο γὰρ οὐκ ἔτ' ̓Αχαιοὺς</TextUnit>
    <TextUnit id="7234" loc="12.126">σχήσεσθ', ἀλλ' ἐν νηυσὶ μελαίνῃσιν πεσέεσθαι</TextUnit>
    <TextUnit id="7235" loc="12.127">νήπιοι, ἐν δὲ πύλῃσι δύ' ἀνέρας εὗρον ἀρίστους</TextUnit>
    <TextUnit id="7236" loc="12.128">υἷας ὑπερθύμους Λαπιθάων αἰχμητάων,</TextUnit>
    <TextUnit id="7237" loc="12.129">τὸν μὲν Πειριθόου υἷα κρατερὸν Πολυποίτην,</TextUnit>
    <TextUnit id="7238" loc="12.130">τὸν δὲ Λεοντῆα βροτολοιγῷ ἶσον ̓́Αρηϊ.</TextUnit>
    <TextUnit id="7239" loc="12.131">τὼ μὲν ἄρα προπάροιθε πυλάων ὑψηλάων</TextUnit>
    <TextUnit id="7240" loc="12.132">ἕστασαν ὡς ὅτε τε δρύες οὔρεσιν ὑψικάρηνοι,</TextUnit>
    <TextUnit id="7241" loc="12.133">αἵ τ' ἄνεμον μίμνουσι καὶ ὑετὸν ἤματα πάντα</TextUnit>
    <TextUnit id="7242" loc="12.134">ῥίζῃσιν μεγάλῃσι διηνεκέεσς' ἀραρυῖαι:</TextUnit>
    <TextUnit id="7243" loc="12.135">ὣς ἄρα τὼ χείρεσσι πεποιθότες ἠδὲ βίηφι</TextUnit>
    <TextUnit id="7244" loc="12.136">μίμνον ἐπερχόμενον μέγαν ̓́Ασιον οὐδὲ φέβοντο.</TextUnit>
    <TextUnit id="7245" loc="12.137">οἳ δ' ἰθὺς πρὸς τεῖχος ἐύ̈δμητον βόας αὔας</TextUnit>
    <TextUnit id="7246" loc="12.138">ὑψός' ἀνασχόμενοι ἔκιον μεγάλῳ ἀλαλητῷ</TextUnit>
    <TextUnit id="7247" loc="12.139">̓́Ασιον ἀμφὶ ἄνακτα καὶ ̓Ιαμενὸν καὶ ̓Ορέστην</TextUnit>
    <TextUnit id="7248" loc="12.140">̓Ασιάδην τ' ̓Αδάμαντα Θόωνά τε Οἰνόμαόν τε.</TextUnit>
    <TextUnit id="7249" loc="12.141">οἳ δ' ἤτοι εἷος μὲν ἐϋκνήμιδας ̓Αχαιοὺς</TextUnit>
    <TextUnit id="7250" loc="12.142">ὄρνυον ἔνδον ἐόντες ἀμύνεσθαι περὶ νηῶν:</TextUnit>
    <TextUnit id="7251" loc="12.143">αὐτὰρ ἐπεὶ δὴ τεῖχος ἐπεσσυμένους ἐνόησαν</TextUnit>
    <TextUnit id="7252" loc="12.144">Τρῶας, ἀτὰρ Δαναῶν γένετο ἰαχή τε φόβος τε,</TextUnit>
    <TextUnit id="7253" loc="12.145">ἐκ δὲ τὼ ἀί̈ξαντε πυλάων πρόσθε μαχέσθην</TextUnit>
    <TextUnit id="7254" loc="12.146">ἀγροτέροισι σύεσσιν ἐοικότε, τώ τ' ἐν ὄρεσσιν</TextUnit>
    <TextUnit id="7255" loc="12.147">ἀνδρῶν ἠδὲ κυνῶν δέχαται κολοσυρτὸν ἰόντα,</TextUnit>
    <TextUnit id="7256" loc="12.148">δοχμώ τ' ἀί̈σσοντε περὶ σφίσιν ἄγνυτον ὕλην</TextUnit>
    <TextUnit id="7257" loc="12.149">πρυμνὴν ἐκτάμνοντες, ὑπαὶ δέ τε κόμπος ὀδόντων</TextUnit>
    <TextUnit id="7258" loc="12.150">γίγνεται εἰς ὅ κέ τίς τε βαλὼν ἐκ θυμὸν ἕληται:</TextUnit>
    <TextUnit id="7259" loc="12.151">ὣς τῶν κόμπει χαλκὸς ἐπὶ στήθεσσι φαεινὸς</TextUnit>
    <TextUnit id="7260" loc="12.152">ἄντην βαλλομένων: μάλα γὰρ κρατερῶς ἐμάχοντο</TextUnit>
    <TextUnit id="7261" loc="12.153">λαοῖσιν καθύπερθε πεποιθότες ἠδὲ βίηφιν.</TextUnit>
    <TextUnit id="7262" loc="12.154">οἳ δ' ἄρα χερμαδίοισιν ἐϋδμήτων ἀπὸ πύργων</TextUnit>
    <TextUnit id="7263" loc="12.155">βάλλον ἀμυνόμενοι σφῶν τ' αὐτῶν καὶ κλισιάων</TextUnit>
    <TextUnit id="7264" loc="12.156">νηῶν τ' ὠκυπόρων: νιφάδες δ' ὡς πῖπτον ἔραζε,</TextUnit>
    <TextUnit id="7265" loc="12.157">ἅς τ' ἄνεμος ζαὴς νέφεα σκιόεντα δονήσας</TextUnit>
    <TextUnit id="7266" loc="12.158">ταρφειὰς κατέχευεν ἐπὶ χθονὶ πουλυβοτείρῃ:</TextUnit>
    <TextUnit id="7267" loc="12.159">ὣς τῶν ἐκ χειρῶν βέλεα ῥέον ἠμὲν ̓Αχαιῶν</TextUnit>
    <TextUnit id="7268" loc="12.160">ἠδὲ καὶ ἐκ Τρώων: κόρυθες δ' ἀμφ' αὖον ἀύ̈τευν</TextUnit>
    <TextUnit id="7269" loc="12.161">βαλλομένων μυλάκεσσι καὶ ἀσπίδες ὀμφαλόεσσαι.</TextUnit>
    <TextUnit id="7270" loc="12.162">δή ῥα τότ' ᾤμωξεν καὶ ὣ πεπλήγετο μηρὼ</TextUnit>
    <TextUnit id="7271" loc="12.163">̓́Ασιος ̔Υρτακίδης, καὶ ἀλαστήσας ἔπος ηὔδα:</TextUnit>
    <TextUnit id="7272" loc="12.164">Ζεῦ πάτερ ἦ ῥά νυ καὶ σὺ φιλοψευδὴς ἐτέτυξο</TextUnit>
    <TextUnit id="7273" loc="12.165">πάγχυ μάλ': οὐ γὰρ ἔγωγ' ἐφάμην ἥρωας ̓Αχαιοὺς</TextUnit>
    <TextUnit id="7274" loc="12.166">σχήσειν ἡμέτερόν γε μένος καὶ χεῖρας ἀάπτους.</TextUnit>
    <TextUnit id="7275" loc="12.167">οἳ δ', ὥς τε σφῆκες μέσον αἰόλοι ἠὲ μέλισσαι</TextUnit>
    <TextUnit id="7276" loc="12.168">οἰκία ποιήσωνται ὁδῷ ἔπι παιπαλοέσσῃ,</TextUnit>
    <TextUnit id="7277" loc="12.169">οὐδ' ἀπολείπουσιν κοῖλον δόμον, ἀλλὰ μένοντες</TextUnit>
    <TextUnit id="7278" loc="12.170">ἄνδρας θηρητῆρας ἀμύνονται περὶ τέκνων,</TextUnit>
    <TextUnit id="7279" loc="12.171">ὣς οἵ γ' οὐκ ἐθέλουσι πυλάων καὶ δύ' ἐόντε</TextUnit>
    <TextUnit id="7280" loc="12.172">χάσσασθαι πρίν γ' ἠὲ κατακτάμεν ἠὲ ἁλῶναι.</TextUnit>
    <TextUnit id="7281" loc="12.173">ὣς ἔφατ', οὐδὲ Διὸς πεῖθε φρένα ταῦτ' ἀγορεύων:</TextUnit>
    <TextUnit id="7282" loc="12.174">̔́Εκτορι γάρ οἱ θυμὸς ἐβούλετο κῦδος ὀρέξαι.</TextUnit>
    <TextUnit id="7283" loc="12.175">ἄλλοι δ' ἀμφ' ἄλλῃσι μάχην ἐμάχοντο πύλῃσιν:</TextUnit>
    <TextUnit id="7284" loc="12.176">ἀργαλέον δέ με ταῦτα θεὸν ὣς πάντ' ἀγορεῦσαι:</TextUnit>
    <TextUnit id="7285" loc="12.177">πάντῃ γὰρ περὶ τεῖχος ὀρώρει θεσπιδαὲς πῦρ</TextUnit>
    <TextUnit id="7286" loc="12.178">λάϊνον: ̓Αργεῖοι δὲ καὶ ἀχνύμενοί περ ἀνάγκῃ</TextUnit>
    <TextUnit id="7287" loc="12.179">νηῶν ἠμύνοντο: θεοὶ δ' ἀκαχήατο θυμὸν</TextUnit>
    <TextUnit id="7288" loc="12.180">πάντες ὅσοι Δαναοῖσι μάχης ἐπιτάρροθοι ἦσαν.</TextUnit>
    <TextUnit id="7289" loc="12.181">σὺν δ' ἔβαλον Λαπίθαι πόλεμον καὶ δηϊοτῆτα.</TextUnit>
    <TextUnit id="7290" loc="12.182">ἔνθ' αὖ Πειριθόου υἱὸς κρατερὸς Πολυποίτης</TextUnit>
    <TextUnit id="7291" loc="12.183">δουρὶ βάλεν Δάμασον κυνέης διὰ χαλκοπαρῄου:</TextUnit>
    <TextUnit id="7292" loc="12.184">οὐδ' ἄρα χαλκείη κόρυς ἔσχεθεν, ἀλλὰ διὰ πρὸ</TextUnit>
    <TextUnit id="7293" loc="12.185">αἰχμὴ χαλκείη ῥῆξ' ὀστέον, ἐγκέφαλος δὲ</TextUnit>
    <TextUnit id="7294" loc="12.186">ἔνδον ἅπας πεπάλακτο: δάμασσε δέ μιν μεμαῶτα:</TextUnit>
    <TextUnit id="7295" loc="12.187">αὐτὰρ ἔπειτα Πύλωνα καὶ ̓́Ορμενον ἐξενάριξεν.</TextUnit>
    <TextUnit id="7296" loc="12.188">υἱὸν δ' ̓Αντιμάχοιο Λεοντεὺς ὄζος ̓́Αρηος</TextUnit>
    <TextUnit id="7297" loc="12.189">̔Ιππόμαχον βάλε δουρὶ κατὰ ζωστῆρα τυχήσας.</TextUnit>
    <TextUnit id="7298" loc="12.190">αὖτις δ' ἐκ κολεοῖο ἐρυσσάμενος ξίφος ὀξὺ</TextUnit>
    <TextUnit id="7299" loc="12.191">̓Αντιφάτην μὲν πρῶτον ἐπαί̈ξας δι' ὁμίλου</TextUnit>
    <TextUnit id="7300" loc="12.192">πλῆξ' αὐτοσχεδίην: ὃ δ' ἄρ' ὕπτιος οὔδει ἐρείσθη:</TextUnit>
    <TextUnit id="7301" loc="12.193">αὐτὰρ ἔπειτα Μένωνα καὶ ̓Ιαμενὸν καὶ ̓Ορέστην</TextUnit>
    <TextUnit id="7302" loc="12.194">πάντας ἐπασσυτέρους πέλασε χθονὶ πουλυβοτείρῃ.</TextUnit>
    <TextUnit id="7303" loc="12.195">ὄφρ' οἳ τοὺς ἐνάριζον ἀπ' ἔντεα μαρμαίροντα,</TextUnit>
    <TextUnit id="7304" loc="12.196">τόφρ' οἳ Πουλυδάμαντι καὶ ̔́Εκτορι κοῦροι ἕποντο,</TextUnit>
    <TextUnit id="7305" loc="12.197">οἳ πλεῖστοι καὶ ἄριστοι ἔσαν, μέμασαν δὲ μάλιστα</TextUnit>
    <TextUnit id="7306" loc="12.198">τεῖχός τε ῥήξειν καὶ ἐνιπρήσειν πυρὶ νῆας,</TextUnit>
    <TextUnit id="7307" loc="12.199">οἵ ῥ' ἔτι μερμήριζον ἐφεσταότες παρὰ τάφρῳ.</TextUnit>
    <TextUnit id="7308" loc="12.200">ὄρνις γάρ σφιν ἐπῆλθε περησέμεναι μεμαῶσιν</TextUnit>
    <TextUnit id="7309" loc="12.201">αἰετὸς ὑψιπέτης ἐπ' ἀριστερὰ λαὸν ἐέργων</TextUnit>
    <TextUnit id="7310" loc="12.202">φοινήεντα δράκοντα φέρων ὀνύχεσσι πέλωρον</TextUnit>
    <TextUnit id="7311" loc="12.203">ζωὸν ἔτ' ἀσπαίροντα, καὶ οὔ πω λήθετο χάρμης,</TextUnit>
    <TextUnit id="7312" loc="12.204">κόψε γὰρ αὐτὸν ἔχοντα κατὰ στῆθος παρὰ δειρὴν</TextUnit>
    <TextUnit id="7313" loc="12.205">ἰδνωθεὶς ὀπίσω: ὃ δ' ἀπὸ ἕθεν ἧκε χαμᾶζε</TextUnit>
    <TextUnit id="7314" loc="12.206">ἀλγήσας ὀδύνῃσι, μέσῳ δ' ἐνὶ κάββαλ' ὁμίλῳ,</TextUnit>
    <TextUnit id="7315" loc="12.207">αὐτὸς δὲ κλάγξας πέτετο πνοιῇς ἀνέμοιο.</TextUnit>
    <TextUnit id="7316" loc="12.208">Τρῶες δ' ἐρρίγησαν ὅπως ἴδον αἰόλον ὄφιν</TextUnit>
    <TextUnit id="7317" loc="12.209">κείμενον ἐν μέσσοισι Διὸς τέρας αἰγιόχοιο.</TextUnit>
    <TextUnit id="7318" loc="12.210">δὴ τότε Πουλυδάμας θρασὺν ̔́Εκτορα εἶπε παραστάς:</TextUnit>
    <TextUnit id="7319" loc="12.211">̔́Εκτορ ἀεὶ μέν πώς μοι ἐπιπλήσσεις ἀγορῇσιν</TextUnit>
    <TextUnit id="7320" loc="12.212">ἐσθλὰ φραζομένῳ, ἐπεὶ οὐδὲ μὲν οὐδὲ ἔοικε</TextUnit>
    <TextUnit id="7321" loc="12.213">δῆμον ἐόντα παρὲξ ἀγορευέμεν, οὔτ' ἐνὶ βουλῇ</TextUnit>
    <TextUnit id="7322" loc="12.214">οὔτέ ποτ' ἐν πολέμῳ, σὸν δὲ κράτος αἰὲν ἀέξειν:</TextUnit>
    <TextUnit id="7323" loc="12.215">νῦν αὖτ' ἐξερέω ὥς μοι δοκεῖ εἶναι ἄριστα.</TextUnit>
    <TextUnit id="7324" loc="12.216">μὴ ἴομεν Δαναοῖσι μαχησόμενοι περὶ νηῶν.</TextUnit>
    <TextUnit id="7325" loc="12.217">ὧδε γὰρ ἐκτελέεσθαι ὀί̈ομαι, εἰ ἐτεόν γε</TextUnit>
    <TextUnit id="7326" loc="12.218">Τρωσὶν ὅδ' ὄρνις ἦλθε περησέμεναι μεμαῶσιν</TextUnit>
    <TextUnit id="7327" loc="12.219">αἰετὸς ὑψιπέτης ἐπ' ἀριστερὰ λαὸν ἐέργων</TextUnit>
    <TextUnit id="7328" loc="12.220">φοινήεντα δράκοντα φέρων ὀνύχεσσι πέλωρον</TextUnit>
    <TextUnit id="7329" loc="12.221">ζωόν: ἄφαρ δ' ἀφέηκε πάρος φίλα οἰκί' ἱκέσθαι,</TextUnit>
    <TextUnit id="7330" loc="12.222">οὐδ' ἐτέλεσσε φέρων δόμεναι τεκέεσσιν ἑοῖσιν.</TextUnit>
    <TextUnit id="7331" loc="12.223">ὣς ἡμεῖς, εἴ πέρ τε πύλας καὶ τεῖχος ̓Αχαιῶν</TextUnit>
    <TextUnit id="7332" loc="12.224">ῥηξόμεθα σθένεϊ μεγάλῳ, εἴξωσι δ' ̓Αχαιοί,</TextUnit>
    <TextUnit id="7333" loc="12.225">οὐ κόσμῳ παρὰ ναῦφιν ἐλευσόμεθ' αὐτὰ κέλευθα:</TextUnit>
    <TextUnit id="7334" loc="12.226">πολλοὺς γὰρ Τρώων καταλείψομεν, οὕς κεν ̓Αχαιοὶ</TextUnit>
    <TextUnit id="7335" loc="12.227">χαλκῷ δῃώσωσιν ἀμυνόμενοι περὶ νηῶν.</TextUnit>
    <TextUnit id="7336" loc="12.228">ὧδέ χ' ὑποκρίναιτο θεοπρόπος, ὃς σάφα θυμῷ</TextUnit>
    <TextUnit id="7337" loc="12.229">εἰδείη τεράων καί οἱ πειθοίατο λαοί.</TextUnit>
    <TextUnit id="7338" loc="12.230">τὸν δ' ἄρ' ὑπόδρα ἰδὼν προσέφη κορυθαίολος ̔́Εκτωρ:</TextUnit>
    <TextUnit id="7339" loc="12.231">Πουλυδάμα, σὺ μὲν οὐκ ἔτ' ἐμοὶ φίλα ταῦτ' ἀγορεύεις:</TextUnit>
    <TextUnit id="7340" loc="12.232">οἶσθα καὶ ἄλλον μῦθον ἀμείνονα τοῦδε νοῆσαι.</TextUnit>
    <TextUnit id="7341" loc="12.233">εἰ δ' ἐτεὸν δὴ τοῦτον ἀπὸ σπουδῆς ἀγορεύεις,</TextUnit>
    <TextUnit id="7342" loc="12.234">ἐξ ἄρα δή τοι ἔπειτα θεοὶ φρένας ὤλεσαν αὐτοί,</TextUnit>
    <TextUnit id="7343" loc="12.235">ὃς κέλεαι Ζηνὸς μὲν ἐριγδούποιο λαθέσθαι</TextUnit>
    <TextUnit id="7344" loc="12.236">βουλέων, ἅς τέ μοι αὐτὸς ὑπέσχετο καὶ κατένευσε:</TextUnit>
    <TextUnit id="7345" loc="12.237">τύνη δ' οἰωνοῖσι τανυπτερύγεσσι κελεύεις</TextUnit>
    <TextUnit id="7346" loc="12.238">πείθεσθαι, τῶν οὔ τι μετατρέπομ' οὐδ' ἀλεγίζω</TextUnit>
    <TextUnit id="7347" loc="12.239">εἴτ' ἐπὶ δεξί' ἴωσι πρὸς ἠῶ τ' ἠέλιόν τε,</TextUnit>
    <TextUnit id="7348" loc="12.240">εἴτ' ἐπ' ἀριστερὰ τοί γε ποτὶ ζόφον ἠερόεντα.</TextUnit>
    <TextUnit id="7349" loc="12.241">ἡμεῖς δὲ μεγάλοιο Διὸς πειθώμεθα βουλῇ,</TextUnit>
    <TextUnit id="7350" loc="12.242">ὃς πᾶσι θνητοῖσι καὶ ἀθανάτοισιν ἀνάσσει.</TextUnit>
    <TextUnit id="7351" loc="12.243">εἷς οἰωνὸς ἄριστος ἀμύνεσθαι περὶ πάτρης.</TextUnit>
    <TextUnit id="7352" loc="12.244">τίπτε σὺ δείδοικας πόλεμον καὶ δηϊοτῆτα;</TextUnit>
    <TextUnit id="7353" loc="12.245">εἴ περ γάρ τ' ἄλλοι γε περὶ κτεινώμεθα πάντες</TextUnit>
    <TextUnit id="7354" loc="12.246">νηυσὶν ἐπ' ̓Αργείων, σοὶ δ' οὐ δέος ἔστ' ἀπολέσθαι:</TextUnit>
    <TextUnit id="7355" loc="12.247">οὐ γάρ τοι κραδίη μενεδήϊος οὐδὲ μαχήμων.</TextUnit>
    <TextUnit id="7356" loc="12.248">εἰ δὲ σὺ δηϊοτῆτος ἀφέξεαι, ἠέ τιν' ἄλλον</TextUnit>
    <TextUnit id="7357" loc="12.249">παρφάμενος ἐπέεσσιν ἀποτρέψεις πολέμοιο,</TextUnit>
    <TextUnit id="7358" loc="12.250">αὐτίκ' ἐμῷ ὑπὸ δουρὶ τυπεὶς ἀπὸ θυμὸν ὀλέσσεις.</TextUnit>
    <TextUnit id="7359" loc="12.251">ὣς ἄρα φωνήσας ἡγήσατο, τοὶ δ' ἅμ' ἕποντο</TextUnit>
    <TextUnit id="7360" loc="12.252">ἠχῇ θεσπεσίῃ: ἐπὶ δὲ Ζεὺς τερπικέραυνος</TextUnit>
    <TextUnit id="7361" loc="12.253">ὦρσεν ἀπ' ̓Ιδαίων ὀρέων ἀνέμοιο θύελλαν,</TextUnit>
    <TextUnit id="7362" loc="12.254">ἥ ῥ' ἰθὺς νηῶν κονίην φέρεν: αὐτὰρ ̓Αχαιῶν</TextUnit>
    <TextUnit id="7363" loc="12.255">θέλγε νόον, Τρωσὶν δὲ καὶ ̔́Εκτορι κῦδος ὄπαζε.</TextUnit>
    <TextUnit id="7364" loc="12.256">τοῦ περ δὴ τεράεσσι πεποιθότες ἠδὲ βίηφι</TextUnit>
    <TextUnit id="7365" loc="12.257">ῥήγνυσθαι μέγα τεῖχος ̓Αχαιῶν πειρήτιζον.</TextUnit>
    <TextUnit id="7366" loc="12.258">κρόσσας μὲν πύργων ἔρυον, καὶ ἔρειπον ἐπάλξεις,</TextUnit>
    <TextUnit id="7367" loc="12.259">στήλας τε προβλῆτας ἐμόχλεον, ἃς ἄρ' ̓Αχαιοὶ</TextUnit>
    <TextUnit id="7368" loc="12.260">πρώτας ἐν γαίῃ θέσαν ἔμμεναι ἔχματα πύργων.</TextUnit>
    <TextUnit id="7369" loc="12.261">τὰς οἵ γ' αὐέρυον, ἔλποντο δὲ τεῖχος ̓Αχαιῶν</TextUnit>
    <TextUnit id="7370" loc="12.262">ῥήξειν: οὐδέ νύ πω Δαναοὶ χάζοντο κελεύθου,</TextUnit>
    <TextUnit id="7371" loc="12.263">ἀλλ' οἵ γε ῥινοῖσι βοῶν φράξαντες ἐπάλξεις</TextUnit>
    <TextUnit id="7372" loc="12.264">βάλλον ἀπ' αὐτάων δηί̈ους ὑπὸ τεῖχος ἰόντας.</TextUnit>
    <TextUnit id="7373" loc="12.265">ἀμφοτέρω δ' Αἴαντε κελευτιόωντ' ἐπὶ πύργων</TextUnit>
    <TextUnit id="7374" loc="12.266">πάντοσε φοιτήτην μένος ὀτρύνοντες ̓Αχαιῶν.</TextUnit>
    <TextUnit id="7375" loc="12.267">ἄλλον μειλιχίοις, ἄλλον στερεοῖς ἐπέεσσι</TextUnit>
    <TextUnit id="7376" loc="12.268">νείκεον, ὅν τινα πάγχυ μάχης μεθιέντα ἴδοιεν:</TextUnit>
    <TextUnit id="7377" loc="12.269">ὦ φίλοι ̓Αργείων ὅς τ' ἔξοχος ὅς τε μεσήεις</TextUnit>
    <TextUnit id="7378" loc="12.270">ὅς τε χερειότερος, ἐπεὶ οὔ πω πάντες ὁμοῖοι</TextUnit>
    <TextUnit id="7379" loc="12.271">ἀνέρες ἐν πολέμῳ, νῦν ἔπλετο ἔργον ἅπασι:</TextUnit>
    <TextUnit id="7380" loc="12.272">καὶ δ' αὐτοὶ τόδε που γιγνώσκετε. μή τις ὀπίσσω</TextUnit>
    <TextUnit id="7381" loc="12.273">τετράφθω ποτὶ νῆας ὁμοκλητῆρος ἀκούσας,</TextUnit>
    <TextUnit id="7382" loc="12.274">ἀλλὰ πρόσω ἵεσθε καὶ ἀλλήλοισι κέλεσθε,</TextUnit>
    <TextUnit id="7383" loc="12.275">αἴ κε Ζεὺς δώῃσιν ̓Ολύμπιος ἀστεροπητὴς</TextUnit>
    <TextUnit id="7384" loc="12.276">νεῖκος ἀπωσαμένους δηί̈ους προτὶ ἄστυ δίεσθαι.</TextUnit>
    <TextUnit id="7385" loc="12.277">ὣς τώ γε προβοῶντε μάχην ὄτρυνον ̓Αχαιῶν.</TextUnit>
    <TextUnit id="7386" loc="12.278">τῶν δ', ὥς τε νιφάδες χιόνος πίπτωσι θαμειαὶ</TextUnit>
    <TextUnit id="7387" loc="12.279">ἤματι χειμερίῳ, ὅτε τ' ὤρετο μητίετα Ζεὺς</TextUnit>
    <TextUnit id="7388" loc="12.280">νιφέμεν ἀνθρώποισι πιφαυσκόμενος τὰ ἃ κῆλα:</TextUnit>
    <TextUnit id="7389" loc="12.281">κοιμήσας δ' ἀνέμους χέει ἔμπεδον, ὄφρα καλύψῃ</TextUnit>
    <TextUnit id="7390" loc="12.282">ὑψηλῶν ὀρέων κορυφὰς καὶ πρώονας ἄκρους</TextUnit>
    <TextUnit id="7391" loc="12.283">καὶ πεδία λωτοῦντα καὶ ἀνδρῶν πίονα ἔργα,</TextUnit>
    <TextUnit id="7392" loc="12.284">καί τ' ἐφ' ἁλὸς πολιῆς κέχυται λιμέσιν τε καὶ ἀκταῖς,</TextUnit>
    <TextUnit id="7393" loc="12.285">κῦμα δέ μιν προσπλάζον ἐρύκεται: ἄλλά τε πάντα</TextUnit>
    <TextUnit id="7394" loc="12.286">εἴλυται καθύπερθ', ὅτ' ἐπιβρίσῃ Διὸς ὄμβρος:</TextUnit>
    <TextUnit id="7395" loc="12.287">ὣς τῶν ἀμφοτέρωσε λίθοι πωτῶντο θαμειαί,</TextUnit>
    <TextUnit id="7396" loc="12.288">αἱ μὲν ἄρ' ἐς Τρῶας, αἱ δ' ἐκ Τρώων ἐς ̓Αχαιούς,</TextUnit>
    <TextUnit id="7397" loc="12.289">βαλλομένων: τὸ δὲ τεῖχος ὕπερ πᾶν δοῦπος ὀρώρει.</TextUnit>
    <TextUnit id="7398" loc="12.290">οὐδ' ἄν πω τότε γε Τρῶες καὶ φαίδιμος ̔́Εκτωρ</TextUnit>
    <TextUnit id="7399" loc="12.291">τείχεος ἐρρήξαντο πύλας καὶ μακρὸν ὀχῆα,</TextUnit>
    <TextUnit id="7400" loc="12.292">εἰ μὴ ἄρ' υἱὸν ἑὸν Σαρπηδόνα μητίετα Ζεὺς</TextUnit>
    <TextUnit id="7401" loc="12.293">ὦρσεν ἐπ' ̓Αργείοισι λέονθ' ὣς βουσὶν ἕλιξιν.</TextUnit>
    <TextUnit id="7402" loc="12.294">αὐτίκα δ' ἀσπίδα μὲν πρόσθ' ἔσχετο πάντος' ἐί̈σην</TextUnit>
    <TextUnit id="7403" loc="12.295">καλὴν χαλκείην ἐξήλατον, ἣν ἄρα χαλκεὺς</TextUnit>
    <TextUnit id="7404" loc="12.296">ἤλασεν, ἔντοσθεν δὲ βοείας ῥάψε θαμειὰς</TextUnit>
    <TextUnit id="7405" loc="12.297">χρυσείῃς ῥάβδοισι διηνεκέσιν περὶ κύκλον.</TextUnit>
    <TextUnit id="7406" loc="12.298">τὴν ἄρ' ὅ γε πρόσθε σχόμενος δύο δοῦρε τινάσσων</TextUnit>
    <TextUnit id="7407" loc="12.299">βῆ ῥ' ἴμεν ὥς τε λέων ὀρεσίτροφος, ὅς τ' ἐπιδευὴς</TextUnit>
    <TextUnit id="7408" loc="12.300">δηρὸν ἔῃ κρειῶν, κέλεται δέ ἑ θυμὸς ἀγήνωρ</TextUnit>
    <TextUnit id="7409" loc="12.301">μήλων πειρήσοντα καὶ ἐς πυκινὸν δόμον ἐλθεῖν:</TextUnit>
    <TextUnit id="7410" loc="12.302">εἴ περ γάρ χ' εὕρῃσι παρ' αὐτόφι βώτορας ἄνδρας</TextUnit>
    <TextUnit id="7411" loc="12.303">σὺν κυσὶ καὶ δούρεσσι φυλάσσοντας περὶ μῆλα,</TextUnit>
    <TextUnit id="7412" loc="12.304">οὔ ῥά τ' ἀπείρητος μέμονε σταθμοῖο δίεσθαι,</TextUnit>
    <TextUnit id="7413" loc="12.305">ἀλλ' ὅ γ' ἄρ' ἢ ἥρπαξε μετάλμενος, ἠὲ καὶ αὐτὸς</TextUnit>
    <TextUnit id="7414" loc="12.306">ἔβλητ' ἐν πρώτοισι θοῆς ἀπὸ χειρὸς ἄκοντι:</TextUnit>
    <TextUnit id="7415" loc="12.307">ὥς ῥα τότ' ἀντίθεον Σαρπηδόνα θυμὸς ἀνῆκε</TextUnit>
    <TextUnit id="7416" loc="12.308">τεῖχος ἐπαί̈ξαι διά τε ῥήξασθαι ἐπάλξεις.</TextUnit>
    <TextUnit id="7417" loc="12.309">αὐτίκα δὲ Γλαῦκον προσέφη παῖδ' ̔Ιππολόχοιο:</TextUnit>
    <TextUnit id="7418" loc="12.310">Γλαῦκε τί ἢ δὴ νῶϊ τετιμήμεσθα μάλιστα</TextUnit>
    <TextUnit id="7419" loc="12.311">ἕδρῃ τε κρέασίν τε ἰδὲ πλείοις δεπάεσσιν</TextUnit>
    <TextUnit id="7420" loc="12.312">ἐν Λυκίῃ, πάντες δὲ θεοὺς ὣς εἰσορόωσι,</TextUnit>
    <TextUnit id="7421" loc="12.313">καὶ τέμενος νεμόμεσθα μέγα Ξάνθοιο παρ' ὄχθας</TextUnit>
    <TextUnit id="7422" loc="12.314">καλὸν φυταλιῆς καὶ ἀρούρης πυροφόροιο;</TextUnit>
    <TextUnit id="7423" loc="12.315">τὼ νῦν χρὴ Λυκίοισι μέτα πρώτοισιν ἐόντας</TextUnit>
    <TextUnit id="7424" loc="12.316">ἑστάμεν ἠδὲ μάχης καυστείρης ἀντιβολῆσαι,</TextUnit>
    <TextUnit id="7425" loc="12.317">ὄφρά τις ὧδ' εἴπῃ Λυκίων πύκα θωρηκτάων:</TextUnit>
    <TextUnit id="7426" loc="12.318">οὐ μὰν ἀκλεέες Λυκίην κάτα κοιρανέουσιν</TextUnit>
    <TextUnit id="7427" loc="12.319">ἡμέτεροι βασιλῆες, ἔδουσί τε πίονα μῆλα</TextUnit>
    <TextUnit id="7428" loc="12.320">οἶνόν τ' ἔξαιτον μελιηδέα: ἀλλ' ἄρα καὶ ἲς</TextUnit>
    <TextUnit id="7429" loc="12.321">ἐσθλή, ἐπεὶ Λυκίοισι μέτα πρώτοισι μάχονται.</TextUnit>
    <TextUnit id="7430" loc="12.322">ὦ πέπον εἰ μὲν γὰρ πόλεμον περὶ τόνδε φυγόντε</TextUnit>
    <TextUnit id="7431" loc="12.323">αἰεὶ δὴ μέλλοιμεν ἀγήρω τ' ἀθανάτω τε</TextUnit>
    <TextUnit id="7432" loc="12.324">ἔσσεσθ', οὔτέ κεν αὐτὸς ἐνὶ πρώτοισι μαχοίμην</TextUnit>
    <TextUnit id="7433" loc="12.325">οὔτέ κε σὲ στέλλοιμι μάχην ἐς κυδιάνειραν:</TextUnit>
    <TextUnit id="7434" loc="12.326">νῦν δ' ἔμπης γὰρ κῆρες ἐφεστᾶσιν θανάτοιο</TextUnit>
    <TextUnit id="7435" loc="12.327">μυρίαι, ἃς οὐκ ἔστι φυγεῖν βροτὸν οὐδ' ὑπαλύξαι,</TextUnit>
    <TextUnit id="7436" loc="12.328">ἴομεν ἠέ τῳ εὖχος ὀρέξομεν ἠέ τις ἡμῖν.</TextUnit>
    <TextUnit id="7437" loc="12.329">ὣς ἔφατ', οὐδὲ Γλαῦκος ἀπετράπετ' οὐδ' ἀπίθησε:</TextUnit>
    <TextUnit id="7438" loc="12.330">τὼ δ' ἰθὺς βήτην Λυκίων μέγα ἔθνος ἄγοντε.</TextUnit>
    <TextUnit id="7439" loc="12.331">τοὺς δὲ ἰδὼν ῥίγης' υἱὸς Πετεῶο Μενεσθεύς:</TextUnit>
    <TextUnit id="7440" loc="12.332">τοῦ γὰρ δὴ πρὸς πύργον ἴσαν κακότητα φέροντες.</TextUnit>
    <TextUnit id="7441" loc="12.333">πάπτηνεν δ' ἀνὰ πύργον ̓Αχαιῶν εἴ τιν' ἴδοιτο</TextUnit>
    <TextUnit id="7442" loc="12.334">ἡγεμόνων, ὅς τίς οἱ ἀρὴν ἑτάροισιν ἀμύναι:</TextUnit>
    <TextUnit id="7443" loc="12.335">ἐς δ' ἐνόης' Αἴαντε δύω πολέμου ἀκορήτω</TextUnit>
    <TextUnit id="7444" loc="12.336">ἑσταότας, Τεῦκρόν τε νέον κλισίηθεν ἰόντα</TextUnit>
    <TextUnit id="7445" loc="12.337">ἐγγύθεν: ἀλλ' οὔ πώς οἱ ἔην βώσαντι γεγωνεῖν:</TextUnit>
    <TextUnit id="7446" loc="12.338">τόσσος γὰρ κτύπος ἦεν, ἀϋτὴ δ' οὐρανὸν ἷκε,</TextUnit>
    <TextUnit id="7447" loc="12.339">βαλλομένων σακέων τε καὶ ἱπποκόμων τρυφαλειῶν</TextUnit>
    <TextUnit id="7448" loc="12.340">καὶ πυλέων: πᾶσαι γὰρ ἐπώχατο, τοὶ δὲ κατ' αὐτὰς</TextUnit>
    <TextUnit id="7449" loc="12.341">ἱστάμενοι πειρῶντο βίῃ ῥήξαντες ἐσελθεῖν.</TextUnit>
    <TextUnit id="7450" loc="12.342">αἶψα δ' ἐπ' Αἴαντα προί̈ει κήρυκα Θοώτην:</TextUnit>
    <TextUnit id="7451" loc="12.343">ἔρχεο δῖε Θοῶτα, θέων Αἴαντα κάλεσσον,</TextUnit>
    <TextUnit id="7452" loc="12.344">ἀμφοτέρω μὲν μᾶλλον: ὃ γάρ κ' ὄχ' ἄριστον ἁπάντων</TextUnit>
    <TextUnit id="7453" loc="12.345">εἴη, ἐπεὶ τάχα τῇδε τετεύξεται αἰπὺς ὄλεθρος.</TextUnit>
    <TextUnit id="7454" loc="12.346">ὧδε γὰρ ἔβρισαν Λυκίων ἀγοί, οἳ τὸ πάρος περ</TextUnit>
    <TextUnit id="7455" loc="12.347">ζαχρηεῖς τελέθουσι κατὰ κρατερὰς ὑσμίνας.</TextUnit>
    <TextUnit id="7456" loc="12.348">εἰ δέ σφιν καὶ κεῖθι πόνος καὶ νεῖκος ὄρωρεν,</TextUnit>
    <TextUnit id="7457" loc="12.349">ἀλλά περ οἶος ἴτω Τελαμώνιος ἄλκιμος Αἴας,</TextUnit>
    <TextUnit id="7458" loc="12.350">καί οἱ Τεῦκρος ἅμα σπέσθω τόξων ἐὺ̈ εἰδώς.</TextUnit>
    <TextUnit id="7459" loc="12.351">ὣς ἔφατ', οὐδ' ἄρα οἱ κῆρυξ ἀπίθησεν ἀκούσας,</TextUnit>
    <TextUnit id="7460" loc="12.352">βῆ δὲ θέειν παρὰ τεῖχος ̓Αχαιῶν χαλκοχιτώνων,</TextUnit>
    <TextUnit id="7461" loc="12.353">στῆ δὲ παρ' Αἰάντεσσι κιών, εἶθαρ δὲ προσηύδα:</TextUnit>
    <TextUnit id="7462" loc="12.354">Αἴαντ' ̓Αργείων ἡγήτορε χαλκοχιτώνων</TextUnit>
    <TextUnit id="7463" loc="12.355">ἠνώγει Πετεῶο διοτρεφέος φίλος υἱὸς</TextUnit>
    <TextUnit id="7464" loc="12.356">κεῖς' ἴμεν, ὄφρα πόνοιο μίνυνθά περ ἀντιάσητον</TextUnit>
    <TextUnit id="7465" loc="12.357">ἀμφοτέρω μὲν μᾶλλον: ὃ γάρ κ' ὄχ' ἄριστον ἁπάντων</TextUnit>
    <TextUnit id="7466" loc="12.358">εἴη, ἐπεὶ τάχα κεῖθι τετεύξεται αἰπὺς ὄλεθρος:</TextUnit>
    <TextUnit id="7467" loc="12.359">ὧδε γὰρ ἔβρισαν Λυκίων ἀγοί, οἳ τὸ πάρος περ</TextUnit>
    <TextUnit id="7468" loc="12.360">ζαχρηεῖς τελέθουσι κατὰ κρατερὰς ὑσμίνας.</TextUnit>
    <TextUnit id="7469" loc="12.361">εἰ δὲ καὶ ἐνθάδε περ πόλεμος καὶ νεῖκος ὄρωρεν,</TextUnit>
    <TextUnit id="7470" loc="12.362">ἀλλά περ οἶος ἴτω Τελαμώνιος ἄλκιμος Αἴας,</TextUnit>
    <TextUnit id="7471" loc="12.363">καί οἱ Τεῦκρος ἅμα σπέσθω τόξων ἐὺ̈ εἰδώς.</TextUnit>
    <TextUnit id="7472" loc="12.364">ὣς ἔφατ', οὐδ' ἀπίθησε μέγας Τελαμώνιος Αἴας.</TextUnit>
    <TextUnit id="7473" loc="12.365">αὐτίκ' ̓Οϊλιάδην ἔπεα πτερόεντα προσηύδα:</TextUnit>
    <TextUnit id="7474" loc="12.366">Αἶαν σφῶϊ μὲν αὖθι, σὺ καὶ κρατερὸς Λυκομήδης,</TextUnit>
    <TextUnit id="7475" loc="12.367">ἑσταότες Δαναοὺς ὀτρύνετον ἶφι μάχεσθαι:</TextUnit>
    <TextUnit id="7476" loc="12.368">αὐτὰρ ἐγὼ κεῖς' εἶμι καὶ ἀντιόω πολέμοιο:</TextUnit>
    <TextUnit id="7477" loc="12.369">αἶψα δ' ἐλεύσομαι αὖτις, ἐπὴν εὖ τοῖς ἐπαμύνω.</TextUnit>
    <TextUnit id="7478" loc="12.370">ὣς ἄρα φωνήσας ἀπέβη Τελαμώνιος Αἴας,</TextUnit>
    <TextUnit id="7479" loc="12.371">καί οἱ Τεῦκρος ἅμ' ᾖε κασίγνητος καὶ ὄπατρος:</TextUnit>
    <TextUnit id="7480" loc="12.372">τοῖς δ' ἅμα Πανδίων Τεύκρου φέρε καμπύλα τόξα.</TextUnit>
    <TextUnit id="7481" loc="12.373">εὖτε Μενεσθῆος μεγαθύμου πύργον ἵκοντο</TextUnit>
    <TextUnit id="7482" loc="12.374">τείχεος ἐντὸς ἰόντες, ἐπειγομένοισι δ' ἵκοντο,</TextUnit>
    <TextUnit id="7483" loc="12.375">οἳ δ' ἐπ' ἐπάλξεις βαῖνον ἐρεμνῇ λαίλαπι ἶσοι</TextUnit>
    <TextUnit id="7484" loc="12.376">ἴφθιμοι Λυκίων ἡγήτορες ἠδὲ μέδοντες:</TextUnit>
    <TextUnit id="7485" loc="12.377">σὺν δ' ἐβάλοντο μάχεσθαι ἐναντίον, ὦρτο δ' ἀϋτή.</TextUnit>
    <TextUnit id="7486" loc="12.378">Αἴας δὲ πρῶτος Τελαμώνιος ἄνδρα κατέκτα</TextUnit>
    <TextUnit id="7487" loc="12.379">Σαρπήδοντος ἑταῖρον ̓Επικλῆα μεγάθυμον</TextUnit>
    <TextUnit id="7488" loc="12.380">μαρμάρῳ ὀκριόεντι βαλών, ὅ ῥα τείχεος ἐντὸς</TextUnit>
    <TextUnit id="7489" loc="12.381">κεῖτο μέγας παρ' ἔπαλξιν ὑπέρτατος: οὐδέ κέ μιν ῥέα</TextUnit>
    <TextUnit id="7490" loc="12.382">χείρεσς' ἀμφοτέρῃς ἔχοι ἀνὴρ οὐδὲ μάλ' ἡβῶν,</TextUnit>
    <TextUnit id="7491" loc="12.383">οἷοι νῦν βροτοί εἰς': ὃ δ' ἄρ' ὑψόθεν ἔμβαλ' ἀείρας,</TextUnit>
    <TextUnit id="7492" loc="12.384">θλάσσε δὲ τετράφαλον κυνέην, σὺν δ' ὀστέ' ἄραξε</TextUnit>
    <TextUnit id="7493" loc="12.385">πάντ' ἄμυδις κεφαλῆς: ὃ δ' ἄρ' ἀρνευτῆρι ἐοικὼς</TextUnit>
    <TextUnit id="7494" loc="12.386">κάππες' ἀφ' ὑψηλοῦ πύργου, λίπε δ' ὀστέα θυμός.</TextUnit>
    <TextUnit id="7495" loc="12.387">Τεῦκρος δὲ Γλαῦκον κρατερὸν παῖδ' ̔Ιππολόχοιο</TextUnit>
    <TextUnit id="7496" loc="12.388">ἰῷ ἐπεσσύμενον βάλε τείχεος ὑψηλοῖο,</TextUnit>
    <TextUnit id="7497" loc="12.389">ᾗ ῥ' ἴδε γυμνωθέντα βραχίονα, παῦσε δὲ χάρμης.</TextUnit>
    <TextUnit id="7498" loc="12.390">ἂψ δ' ἀπὸ τείχεος ἆλτο λαθών, ἵνα μή τις ̓Αχαιῶν</TextUnit>
    <TextUnit id="7499" loc="12.391">βλήμενον ἀθρήσειε καὶ εὐχετόῳτ' ἐπέεσσι.</TextUnit>
    <TextUnit id="7500" loc="12.392">Σαρπήδοντι δ' ἄχος γένετο Γλαύκου ἀπιόντος</TextUnit>
    <TextUnit id="7501" loc="12.393">αὐτίκ' ἐπεί τ' ἐνόησεν: ὅμως δ' οὐ λήθετο χάρμης,</TextUnit>
    <TextUnit id="7502" loc="12.394">ἀλλ' ὅ γε Θεστορίδην ̓Αλκμάονα δουρὶ τυχήσας</TextUnit>
    <TextUnit id="7503" loc="12.395">νύξ', ἐκ δ' ἔσπασεν ἔγχος: ὃ δ' ἑσπόμενος πέσε δουρὶ</TextUnit>
    <TextUnit id="7504" loc="12.396">πρηνής, ἀμφὶ δέ οἱ βράχε τεύχεα ποικίλα χαλκῷ,</TextUnit>
    <TextUnit id="7505" loc="12.397">Σαρπηδὼν δ' ἄρ' ἔπαλξιν ἑλὼν χερσὶ στιβαρῇσιν</TextUnit>
    <TextUnit id="7506" loc="12.398">ἕλχ', ἣ δ' ἕσπετο πᾶσα διαμπερές, αὐτὰρ ὕπερθε</TextUnit>
    <TextUnit id="7507" loc="12.399">τεῖχος ἐγυμνώθη, πολέεσσι δὲ θῆκε κέλευθον.</TextUnit>
    <TextUnit id="7508" loc="12.400">τὸν δ' Αἴας καὶ Τεῦκρος ὁμαρτήσανθ' ὃ μὲν ἰῷ</TextUnit>
    <TextUnit id="7509" loc="12.401">βεβλήκει τελαμῶνα περὶ στήθεσσι φαεινὸν</TextUnit>
    <TextUnit id="7510" loc="12.402">ἀσπίδος ἀμφιβρότης: ἀλλὰ Ζεὺς κῆρας ἄμυνε</TextUnit>
    <TextUnit id="7511" loc="12.403">παιδὸς ἑοῦ, μὴ νηυσὶν ἔπι πρύμνῃσι δαμείη:</TextUnit>
    <TextUnit id="7512" loc="12.404">Αἴας δ' ἀσπίδα νύξεν ἐπάλμενος, οὐδὲ διὰ πρὸ</TextUnit>
    <TextUnit id="7513" loc="12.405">ἤλυθεν ἐγχείη, στυφέλιξε δέ μιν μεμαῶτα.</TextUnit>
    <TextUnit id="7514" loc="12.406">χώρησεν δ' ἄρα τυτθὸν ἐπάλξιος: οὐδ' ὅ γε πάμπαν</TextUnit>
    <TextUnit id="7515" loc="12.407">χάζετ', ἐπεί οἱ θυμὸς ἐέλπετο κῦδος ἀρέσθαι.</TextUnit>
    <TextUnit id="7516" loc="12.408">κέκλετο δ' ἀντιθέοισιν ἑλιξάμενος Λυκίοισιν:</TextUnit>
    <TextUnit id="7517" loc="12.409">ὦ Λύκιοι τί τ' ἄρ' ὧδε μεθίετε θούριδος ἀλκῆς;</TextUnit>
    <TextUnit id="7518" loc="12.410">ἀργαλέον δέ μοί ἐστι καὶ ἰφθίμῳ περ ἐόντι</TextUnit>
    <TextUnit id="7519" loc="12.411">μούνῳ ῥηξαμένῳ θέσθαι παρὰ νηυσὶ κέλευθον:</TextUnit>
    <TextUnit id="7520" loc="12.412">ἀλλ' ἐφομαρτεῖτε: πλεόνων δέ τι ἔργον ἄμεινον.</TextUnit>
    <TextUnit id="7521" loc="12.413">ὣς ἔφαθ', οἳ δὲ ἄνακτος ὑποδείσαντες ὁμοκλὴν</TextUnit>
    <TextUnit id="7522" loc="12.414">μᾶλλον ἐπέβρισαν βουληφόρον ἀμφὶ ἄνακτα.</TextUnit>
    <TextUnit id="7523" loc="12.415">̓Αργεῖοι δ' ἑτέρωθεν ἐκαρτύναντο φάλαγγας</TextUnit>
    <TextUnit id="7524" loc="12.416">τείχεος ἔντοσθεν, μέγα δέ σφισι φαίνετο ἔργον:</TextUnit>
    <TextUnit id="7525" loc="12.417">οὔτε γὰρ ἴφθιμοι Λύκιοι Δαναῶν ἐδύναντο</TextUnit>
    <TextUnit id="7526" loc="12.418">τεῖχος ῥηξάμενοι θέσθαι παρὰ νηυσὶ κέλευθον,</TextUnit>
    <TextUnit id="7527" loc="12.419">οὔτέ ποτ' αἰχμηταὶ Δαναοὶ Λυκίους ἐδύναντο</TextUnit>
    <TextUnit id="7528" loc="12.420">τείχεος ἂψ ὤσασθαι, ἐπεὶ τὰ πρῶτα πέλασθεν.</TextUnit>
    <TextUnit id="7529" loc="12.421">ἀλλ' ὥς τ' ἀμφ' οὔροισι δύ' ἀνέρε δηριάασθον</TextUnit>
    <TextUnit id="7530" loc="12.422">μέτρ' ἐν χερσὶν ἔχοντες ἐπιξύνῳ ἐν ἀρούρῃ,</TextUnit>
    <TextUnit id="7531" loc="12.423">ὥ τ' ὀλίγῳ ἐνὶ χώρῳ ἐρίζητον περὶ ἴσης,</TextUnit>
    <TextUnit id="7532" loc="12.424">ὣς ἄρα τοὺς διέεργον ἐπάλξιες: οἳ δ' ὑπὲρ αὐτέων</TextUnit>
    <TextUnit id="7533" loc="12.425">δῄουν ἀλλήλων ἀμφὶ στήθεσσι βοείας</TextUnit>
    <TextUnit id="7534" loc="12.426">ἀσπίδας εὐκύκλους λαισήϊά τε πτερόεντα.</TextUnit>
    <TextUnit id="7535" loc="12.427">πολλοὶ δ' οὐτάζοντο κατὰ χρόα νηλέϊ χαλκῷ,</TextUnit>
    <TextUnit id="7536" loc="12.428">ἠμὲν ὅτεῳ στρεφθέντι μετάφρενα γυμνωθείη</TextUnit>
    <TextUnit id="7537" loc="12.429">μαρναμένων, πολλοὶ δὲ διαμπερὲς ἀσπίδος αὐτῆς.</TextUnit>
    <TextUnit id="7538" loc="12.430">πάντῃ δὴ πύργοι καὶ ἐπάλξιες αἵματι φωτῶν</TextUnit>
    <TextUnit id="7539" loc="12.431">ἐρράδατ' ἀμφοτέρωθεν ἀπὸ Τρώων καὶ ̓Αχαιῶν.</TextUnit>
    <TextUnit id="7540" loc="12.432">ἀλλ' οὐδ' ὧς ἐδύναντο φόβον ποιῆσαι ̓Αχαιῶν,</TextUnit>
    <TextUnit id="7541" loc="12.433">ἀλλ' ἔχον ὥς τε τάλαντα γυνὴ χερνῆτις ἀληθής,</TextUnit>
    <TextUnit id="7542" loc="12.434">ἥ τε σταθμὸν ἔχουσα καὶ εἴριον ἀμφὶς ἀνέλκει</TextUnit>
    <TextUnit id="7543" loc="12.435">ἰσάζους', ἵνα παισὶν ἀεικέα μισθὸν ἄρηται:</TextUnit>
    <TextUnit id="7544" loc="12.436">ὣς μὲν τῶν ἐπὶ ἶσα μάχη τέτατο πτόλεμός τε,</TextUnit>
    <TextUnit id="7545" loc="12.437">πρίν γ' ὅτε δὴ Ζεὺς κῦδος ὑπέρτερον ̔́Εκτορι δῶκε</TextUnit>
    <TextUnit id="7546" loc="12.438">Πριαμίδῃ, ὃς πρῶτος ἐσήλατο τεῖχος ̓Αχαιῶν.</TextUnit>
    <TextUnit id="7547" loc="12.439">ἤϋσεν δὲ διαπρύσιον Τρώεσσι γεγωνώς:</TextUnit>
    <TextUnit id="7548" loc="12.440">ὄρνυσθ' ἱππόδαμοι Τρῶες, ῥήγνυσθε δὲ τεῖχος</TextUnit>
    <TextUnit id="7549" loc="12.441">̓Αργείων καὶ νηυσὶν ἐνίετε θεσπιδαὲς πῦρ.</TextUnit>
    <TextUnit id="7550" loc="12.442">ὣς φάτ' ἐποτρύνων, οἳ δ' οὔασι πάντες ἄκουον,</TextUnit>
    <TextUnit id="7551" loc="12.443">ἴθυσαν δ' ἐπὶ τεῖχος ἀολλέες: οἳ μὲν ἔπειτα</TextUnit>
    <TextUnit id="7552" loc="12.444">κροσσάων ἐπέβαινον ἀκαχμένα δούρατ' ἔχοντες,</TextUnit>
    <TextUnit id="7553" loc="12.445">̔́Εκτωρ δ' ἁρπάξας λᾶαν φέρεν, ὅς ῥα πυλάων</TextUnit>
    <TextUnit id="7554" loc="12.446">ἑστήκει πρόσθε πρυμνὸς παχύς, αὐτὰρ ὕπερθεν</TextUnit>
    <TextUnit id="7555" loc="12.447">ὀξὺς ἔην: τὸν δ' οὔ κε δύ' ἀνέρε δήμου ἀρίστω</TextUnit>
    <TextUnit id="7556" loc="12.448">ῥηϊδίως ἐπ' ἄμαξαν ἀπ' οὔδεος ὀχλίσσειαν,</TextUnit>
    <TextUnit id="7557" loc="12.449">οἷοι νῦν βροτοί εἰς': ὃ δέ μιν ῥέα πάλλε καὶ οἶος.</TextUnit>
    <TextUnit id="7558" loc="12.450">τόν οἱ ἐλαφρὸν ἔθηκε Κρόνου πάϊς ἀγκυλομήτεω.</TextUnit>
    <TextUnit id="7559" loc="12.451">ὡς δ' ὅτε ποιμὴν ῥεῖα φέρει πόκον ἄρσενος οἰὸς</TextUnit>
    <TextUnit id="7560" loc="12.452">χειρὶ λαβὼν ἑτέρῃ, ὀλίγον τέ μιν ἄχθος ἐπείγει,</TextUnit>
    <TextUnit id="7561" loc="12.453">ὣς ̔́Εκτωρ ἰθὺς σανίδων φέρε λᾶαν ἀείρας,</TextUnit>
    <TextUnit id="7562" loc="12.454">αἵ ῥα πύλας εἴρυντο πύκα στιβαρῶς ἀραρυίας</TextUnit>
    <TextUnit id="7563" loc="12.455">δικλίδας ὑψηλάς: δοιοὶ δ' ἔντοσθεν ὀχῆες</TextUnit>
    <TextUnit id="7564" loc="12.456">εἶχον ἐπημοιβοί, μία δὲ κληὶ̈ς ἐπαρήρει.</TextUnit>
    <TextUnit id="7565" loc="12.457">στῆ δὲ μάλ' ἐγγὺς ἰών, καὶ ἐρεισάμενος βάλε μέσσας</TextUnit>
    <TextUnit id="7566" loc="12.458">εὖ διαβάς, ἵνα μή οἱ ἀφαυρότερον βέλος εἴη,</TextUnit>
    <TextUnit id="7567" loc="12.459">ῥῆξε δ' ἀπ' ἀμφοτέρους θαιρούς: πέσε δὲ λίθος εἴσω</TextUnit>
    <TextUnit id="7568" loc="12.460">βριθοσύνῃ, μέγα δ' ἀμφὶ πύλαι μύκον, οὐδ' ἄρ' ὀχῆες</TextUnit>
    <TextUnit id="7569" loc="12.461">ἐσχεθέτην, σανίδες δὲ διέτμαγεν ἄλλυδις ἄλλη</TextUnit>
    <TextUnit id="7570" loc="12.462">λᾶος ὑπὸ ῥιπῆς: ὃ δ' ἄρ' ἔσθορε φαίδιμος ̔́Εκτωρ</TextUnit>
    <TextUnit id="7571" loc="12.463">νυκτὶ θοῇ ἀτάλαντος ὑπώπια: λάμπε δὲ χαλκῷ</TextUnit>
    <TextUnit id="7572" loc="12.464">σμερδαλέῳ, τὸν ἕεστο περὶ χροί̈, δοιὰ δὲ χερσὶ</TextUnit>
    <TextUnit id="7573" loc="12.465">δοῦρ' ἔχεν: οὔ κέν τίς μιν ἐρύκακεν ἀντιβολήσας</TextUnit>
    <TextUnit id="7574" loc="12.466">νόσφι θεῶν ὅτ' ἐσᾶλτο πύλας: πυρὶ δ' ὄσσε δεδήει.</TextUnit>
    <TextUnit id="7575" loc="12.467">κέκλετο δὲ Τρώεσσιν ἑλιξάμενος καθ' ὅμιλον</TextUnit>
    <TextUnit id="7576" loc="12.468">τεῖχος ὑπερβαίνειν: τοὶ δ' ὀτρύνοντι πίθοντο.</TextUnit>
    <TextUnit id="7577" loc="12.469">αὐτίκα δ' οἳ μὲν τεῖχος ὑπέρβασαν, οἳ δὲ κατ' αὐτὰς</TextUnit>
    <TextUnit id="7578" loc="12.470">ποιητὰς ἐσέχυντο πύλας: Δαναοὶ δὲ φόβηθεν</TextUnit>
    <TextUnit id="7579" loc="12.471">νῆας ἀνὰ γλαφυράς, ὅμαδος δ' ἀλίαστος ἐτύχθη.</TextUnit>
    <TextUnit id="7580" loc="13.1">Ζεὺς δ' ἐπεὶ οὖν Τρῶάς τε καὶ ̔́Εκτορα νηυσὶ πέλασσε,</TextUnit>
    <TextUnit id="7581" loc="13.2">τοὺς μὲν ἔα παρὰ τῇσι πόνον τ' ἐχέμεν καὶ ὀϊζὺν</TextUnit>
    <TextUnit id="7582" loc="13.3">νωλεμέως, αὐτὸς δὲ πάλιν τρέπεν ὄσσε φαεινὼ</TextUnit>
    <TextUnit id="7583" loc="13.4">νόσφιν ἐφ' ἱπποπόλων Θρῃκῶν καθορώμενος αἶαν</TextUnit>
    <TextUnit id="7584" loc="13.5">Μυσῶν τ' ἀγχεμάχων καὶ ἀγαυῶν ἱππημολγῶν</TextUnit>
    <TextUnit id="7585" loc="13.6">γλακτοφάγων ̓Αβίων τε δικαιοτάτων ἀνθρώπων.</TextUnit>
    <TextUnit id="7586" loc="13.7">ἐς Τροίην δ' οὐ πάμπαν ἔτι τρέπεν ὄσσε φαεινώ:</TextUnit>
    <TextUnit id="7587" loc="13.8">οὐ γὰρ ὅ γ' ἀθανάτων τινα ἔλπετο ὃν κατὰ θυμὸν</TextUnit>
    <TextUnit id="7588" loc="13.9">ἐλθόντ' ἢ Τρώεσσιν ἀρηξέμεν ἢ Δαναοῖσιν.</TextUnit>
    <TextUnit id="7589" loc="13.10">οὐδ' ἀλαοσκοπιὴν εἶχε κρείων ἐνοσίχθων:</TextUnit>
    <TextUnit id="7590" loc="13.11">καὶ γὰρ ὃ θαυμάζων ἧστο πτόλεμόν τε μάχην τε</TextUnit>
    <TextUnit id="7591" loc="13.12">ὑψοῦ ἐπ' ἀκροτάτης κορυφῆς Σάμου ὑληέσσης</TextUnit>
    <TextUnit id="7592" loc="13.13">Θρηϊκίης: ἔνθεν γὰρ ἐφαίνετο πᾶσα μὲν ̓́Ιδη,</TextUnit>
    <TextUnit id="7593" loc="13.14">φαίνετο δὲ Πριάμοιο πόλις καὶ νῆες ̓Αχαιῶν.</TextUnit>
    <TextUnit id="7594" loc="13.15">ἔνθ' ἄρ' ὅ γ' ἐξ ἁλὸς ἕζετ' ἰών, ἐλέαιρε δ' ̓Αχαιοὺς</TextUnit>
    <TextUnit id="7595" loc="13.16">Τρωσὶν δαμναμένους, Διὶ δὲ κρατερῶς ἐνεμέσσα.</TextUnit>
    <TextUnit id="7596" loc="13.17">αὐτίκα δ' ἐξ ὄρεος κατεβήσετο παιπαλόεντος</TextUnit>
    <TextUnit id="7597" loc="13.18">κραιπνὰ ποσὶ προβιβάς: τρέμε δ' οὔρεα μακρὰ καὶ ὕλη</TextUnit>
    <TextUnit id="7598" loc="13.19">ποσσὶν ὑπ' ἀθανάτοισι Ποσειδάωνος ἰόντος.</TextUnit>
    <TextUnit id="7599" loc="13.20">τρὶς μὲν ὀρέξατ' ἰών, τὸ δὲ τέτρατον ἵκετο τέκμωρ</TextUnit>
    <TextUnit id="7600" loc="13.21">Αἰγάς, ἔνθα δέ οἱ κλυτὰ δώματα βένθεσι λίμνης</TextUnit>
    <TextUnit id="7601" loc="13.22">χρύσεα μαρμαίροντα τετεύχαται ἄφθιτα αἰεί.</TextUnit>
    <TextUnit id="7602" loc="13.23">ἔνθ' ἐλθὼν ὑπ' ὄχεσφι τιτύσκετο χαλκόποδ' ἵππω</TextUnit>
    <TextUnit id="7603" loc="13.24">ὠκυπέτα χρυσέῃσιν ἐθείρῃσιν κομόωντε,</TextUnit>
    <TextUnit id="7604" loc="13.25">χρυσὸν δ' αὐτὸς ἔδυνε περὶ χροί̈, γέντο δ' ἱμάσθλην</TextUnit>
    <TextUnit id="7605" loc="13.26">χρυσείην εὔτυκτον, ἑοῦ δ' ἐπεβήσετο δίφρου,</TextUnit>
    <TextUnit id="7606" loc="13.27">βῆ δ' ἐλάαν ἐπὶ κύματ': ἄταλλε δὲ κήτε' ὑπ' αὐτοῦ</TextUnit>
    <TextUnit id="7607" loc="13.28">πάντοθεν ἐκ κευθμῶν, οὐδ' ἠγνοίησεν ἄνακτα:</TextUnit>
    <TextUnit id="7608" loc="13.29">γηθοσύνῃ δὲ θάλασσα διίστατο: τοὶ δὲ πέτοντο</TextUnit>
    <TextUnit id="7609" loc="13.30">ῥίμφα μάλ', οὐδ' ὑπένερθε διαίνετο χάλκεος ἄξων:</TextUnit>
    <TextUnit id="7610" loc="13.31">τὸν δ' ἐς ̓Αχαιῶν νῆας ἐύ̈σκαρθμοι φέρον ἵπποι.</TextUnit>
    <TextUnit id="7611" loc="13.32">ἔστι δέ τι σπέος εὐρὺ βαθείης βένθεσι λίμνης</TextUnit>
    <TextUnit id="7612" loc="13.33">μεσσηγὺς Τενέδοιο καὶ ̓́Ιμβρου παιπαλοέσσης:</TextUnit>
    <TextUnit id="7613" loc="13.34">ἔνθ' ἵππους ἔστησε Ποσειδάων ἐνοσίχθων</TextUnit>
    <TextUnit id="7614" loc="13.35">λύσας ἐξ ὀχέων, παρὰ δ' ἀμβρόσιον βάλεν εἶδαρ</TextUnit>
    <TextUnit id="7615" loc="13.36">ἔδμεναι: ἀμφὶ δὲ ποσσὶ πέδας ἔβαλε χρυσείας</TextUnit>
    <TextUnit id="7616" loc="13.37">ἀρρήκτους ἀλύτους, ὄφρ' ἔμπεδον αὖθι μένοιεν</TextUnit>
    <TextUnit id="7617" loc="13.38">νοστήσαντα ἄνακτα: ὃ δ' ἐς στρατὸν ᾤχετ' ̓Αχαιῶν.</TextUnit>
    <TextUnit id="7618" loc="13.39">Τρῶες δὲ φλογὶ ἶσοι ἀολλέες ἠὲ θυέλλῃ</TextUnit>
    <TextUnit id="7619" loc="13.40">̔́Εκτορι Πριαμίδῃ ἄμοτον μεμαῶτες ἕποντο</TextUnit>
    <TextUnit id="7620" loc="13.41">ἄβρομοι αὐί̈αχοι: ἔλποντο δὲ νῆας ̓Αχαιῶν</TextUnit>
    <TextUnit id="7621" loc="13.42">αἱρήσειν, κτενέειν δὲ παρ' αὐτόθι πάντας ἀρίστους.</TextUnit>
    <TextUnit id="7622" loc="13.43">ἀλλὰ Ποσειδάων γαιήοχος ἐννοσίγαιος</TextUnit>
    <TextUnit id="7623" loc="13.44">̓Αργείους ὄτρυνε βαθείης ἐξ ἁλὸς ἐλθὼν</TextUnit>
    <TextUnit id="7624" loc="13.45">εἰσάμενος Κάλχαντι δέμας καὶ ἀτειρέα φωνήν:</TextUnit>
    <TextUnit id="7625" loc="13.46">Αἴαντε πρώτω προσέφη μεμαῶτε καὶ αὐτώ:</TextUnit>
    <TextUnit id="7626" loc="13.47">Αἴαντε σφὼ μέν τε σαώσετε λαὸν ̓Αχαιῶν</TextUnit>
    <TextUnit id="7627" loc="13.48">ἀλκῆς μνησαμένω, μὴ δὲ κρυεροῖο φόβοιο.</TextUnit>
    <TextUnit id="7628" loc="13.49">ἄλλῃ μὲν γὰρ ἔγωγ' οὐ δείδια χεῖρας ἀάπτους</TextUnit>
    <TextUnit id="7629" loc="13.50">Τρώων, οἳ μέγα τεῖχος ὑπερκατέβησαν ὁμίλῳ:</TextUnit>
    <TextUnit id="7630" loc="13.51">ἕξουσιν γὰρ πάντας ἐϋκνήμιδες ̓Αχαιοί:</TextUnit>
    <TextUnit id="7631" loc="13.52">τῇ δὲ δὴ αἰνότατον περιδείδια μή τι πάθωμεν,</TextUnit>
    <TextUnit id="7632" loc="13.53">ᾗ ῥ' ὅ γ' ὁ λυσσώδης φλογὶ εἴκελος ἡγεμονεύει</TextUnit>
    <TextUnit id="7633" loc="13.54">̔́Εκτωρ, ὃς Διὸς εὔχετ' ἐρισθενέος πάϊς εἶναι.</TextUnit>
    <TextUnit id="7634" loc="13.55">σφῶϊν δ' ὧδε θεῶν τις ἐνὶ φρεσὶ ποιήσειεν</TextUnit>
    <TextUnit id="7635" loc="13.56">αὐτώ θ' ἑστάμεναι κρατερῶς καὶ ἀνωγέμεν ἄλλους:</TextUnit>
    <TextUnit id="7636" loc="13.57">τώ κε καὶ ἐσσύμενόν περ ἐρωήσαιτ' ἀπὸ νηῶν</TextUnit>
    <TextUnit id="7637" loc="13.58">ὠκυπόρων, εἰ καί μιν ̓Ολύμπιος αὐτὸς ἐγείρει.</TextUnit>
    <TextUnit id="7638" loc="13.59">ἦ καὶ σκηπανίῳ γαιήοχος ἐννοσίγαιος</TextUnit>
    <TextUnit id="7639" loc="13.60">ἀμφοτέρω κεκοπὼς πλῆσεν μένεος κρατεροῖο,</TextUnit>
    <TextUnit id="7640" loc="13.61">γυῖα δ' ἔθηκεν ἐλαφρὰ πόδας καὶ χεῖρας ὕπερθεν.</TextUnit>
    <TextUnit id="7641" loc="13.62">αὐτὸς δ' ὥς τ' ἴρηξ ὠκύπτερος ὦρτο πέτεσθαι,</TextUnit>
    <TextUnit id="7642" loc="13.63">ὅς ῥά τ' ἀπ' αἰγίλιπος πέτρης περιμήκεος ἀρθεὶς</TextUnit>
    <TextUnit id="7643" loc="13.64">ὁρμήσῃ πεδίοιο διώκειν ὄρνεον ἄλλο,</TextUnit>
    <TextUnit id="7644" loc="13.65">ὣς ἀπὸ τῶν ἤϊξε Ποσειδάων ἐνοσίχθων.</TextUnit>
    <TextUnit id="7645" loc="13.66">τοῖιν δ' ἔγνω πρόσθεν ̓Οϊλῆος ταχὺς Αἴας,</TextUnit>
    <TextUnit id="7646" loc="13.67">αἶψα δ' ἄρ' Αἴαντα προσέφη Τελαμώνιον υἱόν:</TextUnit>
    <TextUnit id="7647" loc="13.68">Αἶαν ἐπεί τις νῶϊ θεῶν οἳ ̓́Ολυμπον ἔχουσι</TextUnit>
    <TextUnit id="7648" loc="13.69">μάντεϊ εἰδόμενος κέλεται παρὰ νηυσὶ μάχεσθαι,</TextUnit>
    <TextUnit id="7649" loc="13.70">οὐδ' ὅ γε Κάλχας ἐστὶ θεοπρόπος οἰωνιστής:</TextUnit>
    <TextUnit id="7650" loc="13.71">ἴχνια γὰρ μετόπισθε ποδῶν ἠδὲ κνημάων</TextUnit>
    <TextUnit id="7651" loc="13.72">ῥεῖ' ἔγνων ἀπιόντος: ἀρίγνωτοι δὲ θεοί περ:</TextUnit>
    <TextUnit id="7652" loc="13.73">καὶ δ' ἐμοὶ αὐτῷ θυμὸς ἐνὶ στήθεσσι φίλοισι</TextUnit>
    <TextUnit id="7653" loc="13.74">μᾶλλον ἐφορμᾶται πολεμίζειν ἠδὲ μάχεσθαι,</TextUnit>
    <TextUnit id="7654" loc="13.75">μαιμώωσι δ' ἔνερθε πόδες καὶ χεῖρες ὕπερθε.</TextUnit>
    <TextUnit id="7655" loc="13.76">τὸν δ' ἀπαμειβόμενος προσέφη Τελαμώνιος Αἴας:</TextUnit>
    <TextUnit id="7656" loc="13.77">οὕτω νῦν καὶ ἐμοὶ περὶ δούρατι χεῖρες ἄαπτοι</TextUnit>
    <TextUnit id="7657" loc="13.78">μαιμῶσιν, καί μοι μένος ὤρορε, νέρθε δὲ ποσσὶν</TextUnit>
    <TextUnit id="7658" loc="13.79">ἔσσυμαι ἀμφοτέροισι: μενοινώω δὲ καὶ οἶος</TextUnit>
    <TextUnit id="7659" loc="13.80">̔́Εκτορι Πριαμίδῃ ἄμοτον μεμαῶτι μάχεσθαι.</TextUnit>
    <TextUnit id="7660" loc="13.81">ὣς οἳ μὲν τοιαῦτα πρὸς ἀλλήλους ἀγόρευον</TextUnit>
    <TextUnit id="7661" loc="13.82">χάρμῃ γηθόσυνοι, τήν σφιν θεὸς ἔμβαλε θυμῷ:</TextUnit>
    <TextUnit id="7662" loc="13.83">τόφρα δὲ τοὺς ὄπιθεν γαιήοχος ὦρσεν ̓Αχαιούς,</TextUnit>
    <TextUnit id="7663" loc="13.84">οἳ παρὰ νηυσὶ θοῇσιν ἀνέψυχον φίλον ἦτορ.</TextUnit>
    <TextUnit id="7664" loc="13.85">τῶν ῥ' ἅμα τ' ἀργαλέῳ καμάτῳ φίλα γυῖα λέλυντο,</TextUnit>
    <TextUnit id="7665" loc="13.86">καί σφιν ἄχος κατὰ θυμὸν ἐγίγνετο δερκομένοισι</TextUnit>
    <TextUnit id="7666" loc="13.87">Τρῶας, τοὶ μέγα τεῖχος ὑπερκατέβησαν ὁμίλῳ.</TextUnit>
    <TextUnit id="7667" loc="13.88">τοὺς οἵ γ' εἰσορόωντες ὑπ' ὀφρύσι δάκρυα λεῖβον:</TextUnit>
    <TextUnit id="7668" loc="13.89">οὐ γὰρ ἔφαν φεύξεσθαι ὑπ' ἐκ κακοῦ: ἀλλ' ἐνοσίχθων</TextUnit>
    <TextUnit id="7669" loc="13.90">ῥεῖα μετεισάμενος κρατερὰς ὄτρυνε φάλαγγας.</TextUnit>
    <TextUnit id="7670" loc="13.91">Τεῦκρον ἔπι πρῶτον καὶ Λήϊτον ἦλθε κελεύων</TextUnit>
    <TextUnit id="7671" loc="13.92">Πηνέλεών θ' ἥρωα Θόαντά τε Δηί̈πυρόν τε</TextUnit>
    <TextUnit id="7672" loc="13.93">Μηριόνην τε καὶ ̓Αντίλοχον μήστωρας ἀϋτῆς:</TextUnit>
    <TextUnit id="7673" loc="13.94">τοὺς ὅ γ' ἐποτρύνων ἔπεα πτερόεντα προσηύδα:</TextUnit>
    <TextUnit id="7674" loc="13.95">αἰδὼς ̓Αργεῖοι, κοῦροι νέοι: ὔμμιν ἔγωγε</TextUnit>
    <TextUnit id="7675" loc="13.96">μαρναμένοισι πέποιθα σαωσέμεναι νέας ἁμάς:</TextUnit>
    <TextUnit id="7676" loc="13.97">εἰ δ' ὑμεῖς πολέμοιο μεθήσετε λευγαλέοιο,</TextUnit>
    <TextUnit id="7677" loc="13.98">νῦν δὴ εἴδεται ἦμαρ ὑπὸ Τρώεσσι δαμῆναι.</TextUnit>
    <TextUnit id="7678" loc="13.99">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι</TextUnit>
    <TextUnit id="7679" loc="13.100">δεινόν, ὃ οὔ ποτ' ἔγωγε τελευτήσεσθαι ἔφασκον,</TextUnit>
    <TextUnit id="7680" loc="13.101">Τρῶας ἐφ' ἡμετέρας ἰέναι νέας, οἳ τὸ πάρος περ</TextUnit>
    <TextUnit id="7681" loc="13.102">φυζακινῇς ἐλάφοισιν ἐοίκεσαν, αἵ τε καθ' ὕλην</TextUnit>
    <TextUnit id="7682" loc="13.103">θώων παρδαλίων τε λύκων τ' ἤϊα πέλονται</TextUnit>
    <TextUnit id="7683" loc="13.104">αὔτως ἠλάσκουσαι ἀνάλκιδες, οὐδ' ἔπι χάρμη:</TextUnit>
    <TextUnit id="7684" loc="13.105">ὣς Τρῶες τὸ πρίν γε μένος καὶ χεῖρας ̓Αχαιῶν</TextUnit>
    <TextUnit id="7685" loc="13.106">μίμνειν οὐκ ἐθέλεσκον ἐναντίον, οὐδ' ἠβαιόν:</TextUnit>
    <TextUnit id="7686" loc="13.107">νῦν δὲ ἑκὰς πόλιος κοίλῃς ἐπὶ νηυσὶ μάχονται</TextUnit>
    <TextUnit id="7687" loc="13.108">ἡγεμόνος κακότητι μεθημοσύνῃσί τε λαῶν,</TextUnit>
    <TextUnit id="7688" loc="13.109">οἳ κείνῳ ἐρίσαντες ἀμυνέμεν οὐκ ἐθέλουσι</TextUnit>
    <TextUnit id="7689" loc="13.110">νηῶν ὠκυπόρων, ἀλλὰ κτείνονται ἀν' αὐτάς.</TextUnit>
    <TextUnit id="7690" loc="13.111">ἀλλ' εἰ δὴ καὶ πάμπαν ἐτήτυμον αἴτιός ἐστιν</TextUnit>
    <TextUnit id="7691" loc="13.112">ἥρως ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="7692" loc="13.113">οὕνεκ' ἀπητίμησε ποδώκεα Πηλεί̈ωνα,</TextUnit>
    <TextUnit id="7693" loc="13.114">ἡμέας γ' οὔ πως ἔστι μεθιέμεναι πολέμοιο.</TextUnit>
    <TextUnit id="7694" loc="13.115">ἀλλ' ἀκεώμεθα θᾶσσον: ἀκεσταί τοι φρένες ἐσθλῶν.</TextUnit>
    <TextUnit id="7695" loc="13.116">ὑμεῖς δ' οὐκ ἔτι καλὰ μεθίετε θούριδος ἀλκῆς</TextUnit>
    <TextUnit id="7696" loc="13.117">πάντες ἄριστοι ἐόντες ἀνὰ στρατόν. οὐδ' ἂν ἔγωγε</TextUnit>
    <TextUnit id="7697" loc="13.118">ἀνδρὶ μαχεσσαίμην ὅς τις πολέμοιο μεθείη</TextUnit>
    <TextUnit id="7698" loc="13.119">λυγρὸς ἐών: ὑμῖν δὲ νεμεσσῶμαι περὶ κῆρι.</TextUnit>
    <TextUnit id="7699" loc="13.120">ὦ πέπονες τάχα δή τι κακὸν ποιήσετε μεῖζον</TextUnit>
    <TextUnit id="7700" loc="13.121">τῇδε μεθημοσύνῃ: ἀλλ' ἐν φρεσὶ θέσθε ἕκαστος</TextUnit>
    <TextUnit id="7701" loc="13.122">αἰδῶ καὶ νέμεσιν: δὴ γὰρ μέγα νεῖκος ὄρωρεν.</TextUnit>
    <TextUnit id="7702" loc="13.123">̔́Εκτωρ δὴ παρὰ νηυσὶ βοὴν ἀγαθὸς πολεμίζει</TextUnit>
    <TextUnit id="7703" loc="13.124">καρτερός, ἔρρηξεν δὲ πύλας καὶ μακρὸν ὀχῆα.</TextUnit>
    <TextUnit id="7704" loc="13.125">ὥς ῥα κελευτιόων γαιήοχος ὦρσεν ̓Αχαιούς.</TextUnit>
    <TextUnit id="7705" loc="13.126">ἀμφὶ δ' ἄρ' Αἴαντας δοιοὺς ἵσταντο φάλαγγες</TextUnit>
    <TextUnit id="7706" loc="13.127">καρτεραί, ἃς οὔτ' ἄν κεν ̓́Αρης ὀνόσαιτο μετελθὼν</TextUnit>
    <TextUnit id="7707" loc="13.128">οὔτε κ' ̓Αθηναίη λαοσσόος: οἳ γὰρ ἄριστοι</TextUnit>
    <TextUnit id="7708" loc="13.129">κρινθέντες Τρῶάς τε καὶ ̔́Εκτορα δῖον ἔμιμνον,</TextUnit>
    <TextUnit id="7709" loc="13.130">φράξαντες δόρυ δουρί, σάκος σάκεϊ προθελύμνῳ:</TextUnit>
    <TextUnit id="7710" loc="13.131">ἀσπὶς ἄρ' ἀσπίδ' ἔρειδε, κόρυς κόρυν, ἀνέρα δ' ἀνήρ:</TextUnit>
    <TextUnit id="7711" loc="13.132">ψαῦον δ' ἱππόκομοι κόρυθες λαμπροῖσι φάλοισι</TextUnit>
    <TextUnit id="7712" loc="13.133">νευόντων, ὡς πυκνοὶ ἐφέστασαν ἀλλήλοισιν:</TextUnit>
    <TextUnit id="7713" loc="13.134">ἔγχεα δ' ἐπτύσσοντο θρασειάων ἀπὸ χειρῶν</TextUnit>
    <TextUnit id="7714" loc="13.135">σειόμεν': οἳ δ' ἰθὺς φρόνεον, μέμασαν δὲ μάχεσθαι.</TextUnit>
    <TextUnit id="7715" loc="13.136">Τρῶες δὲ προὔτυψαν ἀολλέες, ἦρχε δ' ἄρ' ̔́Εκτωρ</TextUnit>
    <TextUnit id="7716" loc="13.137">ἀντικρὺ μεμαώς, ὀλοοίτροχος ὣς ἀπὸ πέτρης,</TextUnit>
    <TextUnit id="7717" loc="13.138">ὅν τε κατὰ στεφάνης ποταμὸς χειμάρροος ὤσῃ</TextUnit>
    <TextUnit id="7718" loc="13.139">ῥήξας ἀσπέτῳ ὄμβρῳ ἀναιδέος ἔχματα πέτρης:</TextUnit>
    <TextUnit id="7719" loc="13.140">ὕψι δ' ἀναθρῴσκων πέτεται, κτυπέει δέ θ' ὑπ' αὐτοῦ</TextUnit>
    <TextUnit id="7720" loc="13.141">ὕλη: ὃ δ' ἀσφαλέως θέει ἔμπεδον, εἷος ἵκηται</TextUnit>
    <TextUnit id="7721" loc="13.142">ἰσόπεδον, τότε δ' οὔ τι κυλίνδεται ἐσσύμενός περ:</TextUnit>
    <TextUnit id="7722" loc="13.143">ὣς ̔́Εκτωρ εἷος μὲν ἀπείλει μέχρι θαλάσσης</TextUnit>
    <TextUnit id="7723" loc="13.144">ῥέα διελεύσεσθαι κλισίας καὶ νῆας ̓Αχαιῶν</TextUnit>
    <TextUnit id="7724" loc="13.145">κτείνων: ἀλλ' ὅτε δὴ πυκινῇς ἐνέκυρσε φάλαγξι</TextUnit>
    <TextUnit id="7725" loc="13.146">στῆ ῥα μάλ' ἐγχριμφθείς: οἳ δ' ἀντίοι υἷες ̓Αχαιῶν</TextUnit>
    <TextUnit id="7726" loc="13.147">νύσσοντες ξίφεσίν τε καὶ ἔγχεσιν ἀμφιγύοισιν</TextUnit>
    <TextUnit id="7727" loc="13.148">ὦσαν ἀπὸ σφείων: ὃ δὲ χασσάμενος πελεμίχθη.</TextUnit>
    <TextUnit id="7728" loc="13.149">ἤϋσεν δὲ διαπρύσιον Τρώεσσι γεγωνώς:</TextUnit>
    <TextUnit id="7729" loc="13.150">Τρῶες καὶ Λύκιοι καὶ Δάρδανοι ἀγχιμαχηταὶ</TextUnit>
    <TextUnit id="7730" loc="13.151">παρμένετ': οὔ τοι δηρὸν ἐμὲ σχήσουσιν ̓Αχαιοὶ</TextUnit>
    <TextUnit id="7731" loc="13.152">καὶ μάλα πυργηδὸν σφέας αὐτοὺς ἀρτύναντες,</TextUnit>
    <TextUnit id="7732" loc="13.153">ἀλλ' ὀί̈ω χάσσονται ὑπ' ἔγχεος, εἰ ἐτεόν με</TextUnit>
    <TextUnit id="7733" loc="13.154">ὦρσε θεῶν ὤριστος, ἐρίγδουπος πόσις ̔́Ηρης.</TextUnit>
    <TextUnit id="7734" loc="13.155">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="7735" loc="13.156">Δηί̈φοβος δ' ἐν τοῖσι μέγα φρονέων ἐβεβήκει</TextUnit>
    <TextUnit id="7736" loc="13.157">Πριαμίδης, πρόσθεν δ' ἔχεν ἀσπίδα πάντος' ἐί̈σην</TextUnit>
    <TextUnit id="7737" loc="13.158">κοῦφα ποσὶ προβιβὰς καὶ ὑπασπίδια προποδίζων.</TextUnit>
    <TextUnit id="7738" loc="13.159">Μηριόνης δ' αὐτοῖο τιτύσκετο δουρὶ φαεινῷ</TextUnit>
    <TextUnit id="7739" loc="13.160">καὶ βάλεν, οὐδ' ἀφάμαρτε, κατ' ἀσπίδα πάντος' ἐί̈σην</TextUnit>
    <TextUnit id="7740" loc="13.161">ταυρείην: τῆς δ' οὔ τι διήλασεν, ἀλλὰ πολὺ πρὶν</TextUnit>
    <TextUnit id="7741" loc="13.162">ἐν καυλῷ ἐάγη δολιχὸν δόρυ: Δηί̈φοβος δὲ</TextUnit>
    <TextUnit id="7742" loc="13.163">ἀσπίδα ταυρείην σχέθ' ἀπὸ ἕο, δεῖσε δὲ θυμῷ</TextUnit>
    <TextUnit id="7743" loc="13.164">ἔγχος Μηριόναο δαί̈φρονος: αὐτὰρ ὅ γ' ἥρως</TextUnit>
    <TextUnit id="7744" loc="13.165">ἂψ ἑτάρων εἰς ἔθνος ἐχάζετο, χώσατο δ' αἰνῶς</TextUnit>
    <TextUnit id="7745" loc="13.166">ἀμφότερον, νίκης τε καὶ ἔγχεος ὃ ξυνέαξε.</TextUnit>
    <TextUnit id="7746" loc="13.167">βῆ δ' ἰέναι παρά τε κλισίας καὶ νῆας ̓Αχαιῶν</TextUnit>
    <TextUnit id="7747" loc="13.168">οἰσόμενος δόρυ μακρόν, ὅ οἱ κλισίηφι λέλειπτο.</TextUnit>
    <TextUnit id="7748" loc="13.169">οἳ δ' ἄλλοι μάρναντο, βοὴ δ' ἄσβεστος ὀρώρει.</TextUnit>
    <TextUnit id="7749" loc="13.170">Τεῦκρος δὲ πρῶτος Τελαμώνιος ἄνδρα κατέκτα</TextUnit>
    <TextUnit id="7750" loc="13.171">̓́Ιμβριον αἰχμητὴν πολυί̈ππου Μέντορος υἱόν:</TextUnit>
    <TextUnit id="7751" loc="13.172">ναῖε δὲ Πήδαιον πρὶν ἐλθεῖν υἷας ̓Αχαιῶν,</TextUnit>
    <TextUnit id="7752" loc="13.173">κούρην δὲ Πριάμοιο νόθην ἔχε, Μηδεσικάστην:</TextUnit>
    <TextUnit id="7753" loc="13.174">αὐτὰρ ἐπεὶ Δαναῶν νέες ἤλυθον ἀμφιέλισσαι,</TextUnit>
    <TextUnit id="7754" loc="13.175">ἂψ ἐς ̓́Ιλιον ἦλθε, μετέπρεπε δὲ Τρώεσσι,</TextUnit>
    <TextUnit id="7755" loc="13.176">ναῖε δὲ πὰρ Πριάμῳ: ὃ δέ μιν τίεν ἶσα τέκεσσι.</TextUnit>
    <TextUnit id="7756" loc="13.177">τόν ῥ' υἱὸς Τελαμῶνος ὑπ' οὔατος ἔγχεϊ μακρῷ</TextUnit>
    <TextUnit id="7757" loc="13.178">νύξ', ἐκ δ' ἔσπασεν ἔγχος: ὃ δ' αὖτ' ἔπεσεν μελίη ὣς</TextUnit>
    <TextUnit id="7758" loc="13.179">ἥ τ' ὄρεος κορυφῇ ἕκαθεν περιφαινομένοιο</TextUnit>
    <TextUnit id="7759" loc="13.180">χαλκῷ ταμνομένη τέρενα χθονὶ φύλλα πελάσσῃ:</TextUnit>
    <TextUnit id="7760" loc="13.181">ὣς πέσεν, ἀμφὶ δέ οἱ βράχε τεύχεα ποικίλα χαλκῷ.</TextUnit>
    <TextUnit id="7761" loc="13.182">Τεῦκρος δ' ὁρμήθη μεμαὼς ἀπὸ τεύχεα δῦσαι:</TextUnit>
    <TextUnit id="7762" loc="13.183">̔́Εκτωρ δ' ὁρμηθέντος ἀκόντισε δουρὶ φαεινῷ.</TextUnit>
    <TextUnit id="7763" loc="13.184">ἀλλ' ὃ μὲν ἄντα ἰδὼν ἠλεύατο χάλκεον ἔγχος</TextUnit>
    <TextUnit id="7764" loc="13.185">τυτθόν: ὃ δ' ̓Αμφίμαχον Κτεάτου υἷ' ̓Ακτορίωνος</TextUnit>
    <TextUnit id="7765" loc="13.186">νισόμενον πόλεμον δὲ κατὰ στῆθος βάλε δουρί:</TextUnit>
    <TextUnit id="7766" loc="13.187">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="7767" loc="13.188">̔́Εκτωρ δ' ὁρμήθη κόρυθα κροτάφοις ἀραρυῖαν</TextUnit>
    <TextUnit id="7768" loc="13.189">κρατὸς ἀφαρπάξαι μεγαλήτορος ̓Αμφιμάχοιο:</TextUnit>
    <TextUnit id="7769" loc="13.190">Αἴας δ' ὁρμηθέντος ὀρέξατο δουρὶ φαεινῷ</TextUnit>
    <TextUnit id="7770" loc="13.191">̔́Εκτορος: ἀλλ' οὔ πῃ χροὸς εἴσατο, πᾶς δ' ἄρα χαλκῷ</TextUnit>
    <TextUnit id="7771" loc="13.192">σμερδαλέῳ κεκάλυφθ': ὃ δ' ἄρ' ἀσπίδος ὀμφαλὸν οὖτα,</TextUnit>
    <TextUnit id="7772" loc="13.193">ὦσε δέ μιν σθένεϊ μεγάλῳ: ὃ δὲ χάσσατ' ὀπίσσω</TextUnit>
    <TextUnit id="7773" loc="13.194">νεκρῶν ἀμφοτέρων, τοὺς δ' ἐξείρυσσαν ̓Αχαιοί.</TextUnit>
    <TextUnit id="7774" loc="13.195">̓Αμφίμαχον μὲν ἄρα Στιχίος δῖός τε Μενεσθεὺς</TextUnit>
    <TextUnit id="7775" loc="13.196">ἀρχοὶ ̓Αθηναίων κόμισαν μετὰ λαὸν ̓Αχαιῶν:</TextUnit>
    <TextUnit id="7776" loc="13.197">̓́Ιμβριον αὖτ' Αἴαντε μεμαότε θούριδος ἀλκῆς</TextUnit>
    <TextUnit id="7777" loc="13.198">ὥς τε δύ' αἶγα λέοντε κυνῶν ὕπο καρχαροδόντων</TextUnit>
    <TextUnit id="7778" loc="13.199">ἁρπάξαντε φέρητον ἀνὰ ῥωπήϊα πυκνὰ</TextUnit>
    <TextUnit id="7779" loc="13.200">ὑψοῦ ὑπὲρ γαίης μετὰ γαμφηλῇσιν ἔχοντε,</TextUnit>
    <TextUnit id="7780" loc="13.201">ὥς ῥα τὸν ὑψοῦ ἔχοντε δύω Αἴαντε κορυστὰ</TextUnit>
    <TextUnit id="7781" loc="13.202">τεύχεα συλήτην: κεφαλὴν δ' ἁπαλῆς ἀπὸ δειρῆς</TextUnit>
    <TextUnit id="7782" loc="13.203">κόψεν ̓Οϊλιάδης κεχολωμένος ̓Αμφιμάχοιο,</TextUnit>
    <TextUnit id="7783" loc="13.204">ἧκε δέ μιν σφαιρηδὸν ἑλιξάμενος δι' ὁμίλου:</TextUnit>
    <TextUnit id="7784" loc="13.205">̔́Εκτορι δὲ προπάροιθε ποδῶν πέσεν ἐν κονίῃσι.</TextUnit>
    <TextUnit id="7785" loc="13.206">καὶ τότε δὴ περὶ κῆρι Ποσειδάων ἐχολώθη</TextUnit>
    <TextUnit id="7786" loc="13.207">υἱωνοῖο πεσόντος ἐν αἰνῇ δηϊοτῆτι,</TextUnit>
    <TextUnit id="7787" loc="13.208">βῆ δ' ἰέναι παρά τε κλισίας καὶ νῆας ̓Αχαιῶν</TextUnit>
    <TextUnit id="7788" loc="13.209">ὀτρυνέων Δαναούς, Τρώεσσι δὲ κήδεα τεῦχεν.</TextUnit>
    <TextUnit id="7789" loc="13.210">̓Ιδομενεὺς δ' ἄρα οἱ δουρικλυτὸς ἀντεβόλησεν</TextUnit>
    <TextUnit id="7790" loc="13.211">ἐρχόμενος παρ' ἑταίρου, ὅ οἱ νέον ἐκ πολέμοιο</TextUnit>
    <TextUnit id="7791" loc="13.212">ἦλθε κατ' ἰγνύην βεβλημένος ὀξέϊ χαλκῷ.</TextUnit>
    <TextUnit id="7792" loc="13.213">τὸν μὲν ἑταῖροι ἔνεικαν, ὃ δ' ἰητροῖς ἐπιτείλας</TextUnit>
    <TextUnit id="7793" loc="13.214">ἤϊεν ἐς κλισίην: ἔτι γὰρ πολέμοιο μενοίνα</TextUnit>
    <TextUnit id="7794" loc="13.215">ἀντιάαν: τὸν δὲ προσέφη κρείων ἐνοσίχθων</TextUnit>
    <TextUnit id="7795" loc="13.216">εἰσάμενος φθογγὴν ̓Ανδραίμονος υἷϊ Θόαντι</TextUnit>
    <TextUnit id="7796" loc="13.217">ὃς πάσῃ Πλευρῶνι καὶ αἰπεινῇ Καλυδῶνι</TextUnit>
    <TextUnit id="7797" loc="13.218">Αἰτωλοῖσιν ἄνασσε, θεὸς δ' ὣς τίετο δήμῳ:</TextUnit>
    <TextUnit id="7798" loc="13.219">̓Ιδομενεῦ Κρητῶν βουληφόρε ποῦ τοι ἀπειλαὶ</TextUnit>
    <TextUnit id="7799" loc="13.220">οἴχονται, τὰς Τρωσὶν ἀπείλεον υἷες ̓Αχαιῶν;</TextUnit>
    <TextUnit id="7800" loc="13.221">τὸν δ' αὖτ' ̓Ιδομενεὺς Κρητῶν ἀγὸς ἀντίον ηὔδα:</TextUnit>
    <TextUnit id="7801" loc="13.222">ὦ Θόαν οὔ τις ἀνὴρ νῦν γ' αἴτιος, ὅσσον ἔγωγε</TextUnit>
    <TextUnit id="7802" loc="13.223">γιγνώσκω: πάντες γὰρ ἐπιστάμεθα πτολεμίζειν.</TextUnit>
    <TextUnit id="7803" loc="13.224">οὔτέ τινα δέος ἴσχει ἀκήριον οὔτέ τις ὄκνῳ</TextUnit>
    <TextUnit id="7804" loc="13.225">εἴκων ἀνδύεται πόλεμον κακόν: ἀλλά που οὕτω</TextUnit>
    <TextUnit id="7805" loc="13.226">μέλλει δὴ φίλον εἶναι ὑπερμενέϊ Κρονίωνι</TextUnit>
    <TextUnit id="7806" loc="13.227">νωνύμνους ἀπολέσθαι ἀπ' ̓́Αργεος ἐνθάδ' ̓Αχαιούς.</TextUnit>
    <TextUnit id="7807" loc="13.228">ἀλλὰ Θόαν, καὶ γὰρ τὸ πάρος μενεδήϊος ἦσθα,</TextUnit>
    <TextUnit id="7808" loc="13.229">ὀτρύνεις δὲ καὶ ἄλλον ὅθι μεθιέντα ἴδηαι:</TextUnit>
    <TextUnit id="7809" loc="13.230">τὼ νῦν μήτ' ἀπόληγε κέλευέ τε φωτὶ ἑκάστῳ.</TextUnit>
    <TextUnit id="7810" loc="13.231">τὸν δ' ἠμείβετ' ἔπειτα Ποσειδάων ἐνοσίχθων:</TextUnit>
    <TextUnit id="7811" loc="13.232">̓Ιδομενεῦ μὴ κεῖνος ἀνὴρ ἔτι νοστήσειεν</TextUnit>
    <TextUnit id="7812" loc="13.233">ἐκ Τροίης, ἀλλ' αὖθι κυνῶν μέλπηθρα γένοιτο,</TextUnit>
    <TextUnit id="7813" loc="13.234">ὅς τις ἐπ' ἤματι τῷδε ἑκὼν μεθίῃσι μάχεσθαι.</TextUnit>
    <TextUnit id="7814" loc="13.235">ἀλλ' ἄγε τεύχεα δεῦρο λαβὼν ἴθι: ταῦτα δ' ἅμα χρὴ</TextUnit>
    <TextUnit id="7815" loc="13.236">σπεύδειν, αἴ κ' ὄφελός τι γενώμεθα καὶ δύ' ἐόντε.</TextUnit>
    <TextUnit id="7816" loc="13.237">συμφερτὴ δ' ἀρετὴ πέλει ἀνδρῶν καὶ μάλα λυγρῶν,</TextUnit>
    <TextUnit id="7817" loc="13.238">νῶϊ δὲ καί κ' ἀγαθοῖσιν ἐπισταίμεσθα μάχεσθαι.</TextUnit>
    <TextUnit id="7818" loc="13.239">ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν:</TextUnit>
    <TextUnit id="7819" loc="13.240">̓Ιδομενεὺς δ' ὅτε δὴ κλισίην εὔτυκτον ἵκανε</TextUnit>
    <TextUnit id="7820" loc="13.241">δύσετο τεύχεα καλὰ περὶ χροί̈, γέντο δὲ δοῦρε,</TextUnit>
    <TextUnit id="7821" loc="13.242">βῆ δ' ἴμεν ἀστεροπῇ ἐναλίγκιος, ἥν τε Κρονίων</TextUnit>
    <TextUnit id="7822" loc="13.243">χειρὶ λαβὼν ἐτίναξεν ἀπ' αἰγλήεντος ̓Ολύμπου</TextUnit>
    <TextUnit id="7823" loc="13.244">δεικνὺς σῆμα βροτοῖσιν: ἀρίζηλοι δέ οἱ αὐγαί:</TextUnit>
    <TextUnit id="7824" loc="13.245">ὣς τοῦ χαλκὸς ἔλαμπε περὶ στήθεσσι θέοντος.</TextUnit>
    <TextUnit id="7825" loc="13.246">Μηριόνης δ' ἄρα οἱ θεράπων ἐὺ̈ς ἀντεβόλησεν</TextUnit>
    <TextUnit id="7826" loc="13.247">ἐγγὺς ἔτι κλισίης: μετὰ γὰρ δόρυ χάλκεον ᾔει</TextUnit>
    <TextUnit id="7827" loc="13.248">οἰσόμενος: τὸν δὲ προσέφη σθένος ̓Ιδομενῆος:</TextUnit>
    <TextUnit id="7828" loc="13.249">Μηριόνη Μόλου υἱὲ πόδας ταχὺ φίλταθ' ἑταίρων</TextUnit>
    <TextUnit id="7829" loc="13.250">τίπτ' ἦλθες πόλεμόν τε λιπὼν καὶ δηϊοτῆτα;</TextUnit>
    <TextUnit id="7830" loc="13.251">ἠέ τι βέβληαι, βέλεος δέ σε τείρει ἀκωκή,</TextUnit>
    <TextUnit id="7831" loc="13.252">ἦέ τευ ἀγγελίης μετ' ἔμ' ἤλυθες; οὐδέ τοι αὐτὸς</TextUnit>
    <TextUnit id="7832" loc="13.253">ἧσθαι ἐνὶ κλισίῃσι λιλαίομαι, ἀλλὰ μάχεσθαι.</TextUnit>
    <TextUnit id="7833" loc="13.254">τὸν δ' αὖ Μηριόνης πεπνυμένος ἀντίον ηὔδα:</TextUnit>
    <TextUnit id="7834" loc="13.255">̓Ιδομενεῦ, Κρητῶν βουληφόρε χαλκοχιτώνων,</TextUnit>
    <TextUnit id="7835" loc="13.256">ἔρχομαι εἴ τί τοι ἔγχος ἐνὶ κλισίῃσι λέλειπται</TextUnit>
    <TextUnit id="7836" loc="13.257">οἰσόμενος: τό νυ γὰρ κατεάξαμεν ὃ πρὶν ἔχεσκον</TextUnit>
    <TextUnit id="7837" loc="13.258">ἀσπίδα Δηϊφόβοιο βαλὼν ὑπερηνορέοντος.</TextUnit>
    <TextUnit id="7838" loc="13.259">τὸν δ' αὖτ' ̓Ιδομενεὺς Κρητῶν ἀγὸς ἀντίον ηὔδα:</TextUnit>
    <TextUnit id="7839" loc="13.260">δούρατα δ' αἴ κ' ἐθέλῃσθα καὶ ἓν καὶ εἴκοσι δήεις</TextUnit>
    <TextUnit id="7840" loc="13.261">ἑσταότ' ἐν κλισίῃ πρὸς ἐνώπια παμφανόωντα</TextUnit>
    <TextUnit id="7841" loc="13.262">Τρώϊα, τὰ κταμένων ἀποαίνυμαι: οὐ γὰρ ὀί̈ω</TextUnit>
    <TextUnit id="7842" loc="13.263">ἀνδρῶν δυσμενέων ἑκὰς ἱστάμενος πολεμίζειν.</TextUnit>
    <TextUnit id="7843" loc="13.264">τώ μοι δούρατά τ' ἔστι καὶ ἀσπίδες ὀμφαλόεσσαι</TextUnit>
    <TextUnit id="7844" loc="13.265">καὶ κόρυθες καὶ θώρηκες λαμπρὸν γανόωντες.</TextUnit>
    <TextUnit id="7845" loc="13.266">τὸν δ' αὖ Μηριόνης πεπνυμένος ἀντίον ηὔδα:</TextUnit>
    <TextUnit id="7846" loc="13.267">καί τοι ἐμοὶ παρά τε κλισίῃ καὶ νηὶ̈ μελαίνῃ</TextUnit>
    <TextUnit id="7847" loc="13.268">πόλλ' ἔναρα Τρώων: ἀλλ' οὐ σχεδόν ἐστιν ἑλέσθαι.</TextUnit>
    <TextUnit id="7848" loc="13.269">οὐδὲ γὰρ οὐδ' ἐμέ φημι λελασμένον ἔμμεναι ἀλκῆς,</TextUnit>
    <TextUnit id="7849" loc="13.270">ἀλλὰ μετὰ πρώτοισι μάχην ἀνὰ κυδιάνειραν</TextUnit>
    <TextUnit id="7850" loc="13.271">ἵσταμαι, ὁππότε νεῖκος ὀρώρηται πολέμοιο.</TextUnit>
    <TextUnit id="7851" loc="13.272">ἄλλόν πού τινα μᾶλλον ̓Αχαιῶν χαλκοχιτώνων</TextUnit>
    <TextUnit id="7852" loc="13.273">λήθω μαρνάμενος, σὲ δὲ ἴδμεναι αὐτὸν ὀί̈ω.</TextUnit>
    <TextUnit id="7853" loc="13.274">τὸν δ' αὖτ' ̓Ιδομενεὺς Κρητῶν ἀγὸς ἀντίον ηὔδα:</TextUnit>
    <TextUnit id="7854" loc="13.275">οἶδ' ἀρετὴν οἷός ἐσσι: τί σε χρὴ ταῦτα λέγεσθαι;</TextUnit>
    <TextUnit id="7855" loc="13.276">εἰ γὰρ νῦν παρὰ νηυσὶ λεγοίμεθα πάντες ἄριστοι</TextUnit>
    <TextUnit id="7856" loc="13.277">ἐς λόχον, ἔνθα μάλιστ' ἀρετὴ διαείδεται ἀνδρῶν,</TextUnit>
    <TextUnit id="7857" loc="13.278">ἔνθ' ὅ τε δειλὸς ἀνὴρ ὅς τ' ἄλκιμος ἐξεφαάνθη:</TextUnit>
    <TextUnit id="7858" loc="13.279">τοῦ μὲν γάρ τε κακοῦ τρέπεται χρὼς ἄλλυδις ἄλλῃ,</TextUnit>
    <TextUnit id="7859" loc="13.280">οὐδέ οἱ ἀτρέμας ἧσθαι ἐρητύετ' ἐν φρεσὶ θυμός,</TextUnit>
    <TextUnit id="7860" loc="13.281">ἀλλὰ μετοκλάζει καὶ ἐπ' ἀμφοτέρους πόδας ἵζει,</TextUnit>
    <TextUnit id="7861" loc="13.282">ἐν δέ τέ οἱ κραδίη μεγάλα στέρνοισι πατάσσει</TextUnit>
    <TextUnit id="7862" loc="13.283">κῆρας ὀϊομένῳ, πάταγος δέ τε γίγνετ' ὀδόντων:</TextUnit>
    <TextUnit id="7863" loc="13.284">τοῦ δ' ἀγαθοῦ οὔτ' ἂρ τρέπεται χρὼς οὔτέ τι λίην</TextUnit>
    <TextUnit id="7864" loc="13.285">ταρβεῖ, ἐπειδὰν πρῶτον ἐσίζηται λόχον ἀνδρῶν,</TextUnit>
    <TextUnit id="7865" loc="13.286">ἀρᾶται δὲ τάχιστα μιγήμεναι ἐν δαὶ̈ λυγρῇ:</TextUnit>
    <TextUnit id="7866" loc="13.287">οὐδέ κεν ἔνθα τεόν γε μένος καὶ χεῖρας ὄνοιτο.</TextUnit>
    <TextUnit id="7867" loc="13.288">εἴ περ γάρ κε βλεῖο πονεύμενος ἠὲ τυπείης</TextUnit>
    <TextUnit id="7868" loc="13.289">οὐκ ἂν ἐν αὐχέν' ὄπισθε πέσοι βέλος οὐδ' ἐνὶ νώτῳ,</TextUnit>
    <TextUnit id="7869" loc="13.290">ἀλλά κεν ἢ στέρνων ἢ νηδύος ἀντιάσειε</TextUnit>
    <TextUnit id="7870" loc="13.291">πρόσσω ἱεμένοιο μετὰ προμάχων ὀαριστύν.</TextUnit>
    <TextUnit id="7871" loc="13.292">ἀλλ' ἄγε μηκέτι ταῦτα λεγώμεθα νηπύτιοι ὣς</TextUnit>
    <TextUnit id="7872" loc="13.293">ἑσταότες, μή πού τις ὑπερφιάλως νεμεσήσῃ:</TextUnit>
    <TextUnit id="7873" loc="13.294">ἀλλὰ σύ γε κλισίην δὲ κιὼν ἕλευ ὄβριμον ἔγχος.</TextUnit>
    <TextUnit id="7874" loc="13.295">ὣς φάτο, Μηριόνης δὲ θοῷ ἀτάλαντος ̓́Αρηϊ</TextUnit>
    <TextUnit id="7875" loc="13.296">καρπαλίμως κλισίηθεν ἀνείλετο χάλκεον ἔγχος,</TextUnit>
    <TextUnit id="7876" loc="13.297">βῆ δὲ μετ' ̓Ιδομενῆα μέγα πτολέμοιο μεμηλώς.</TextUnit>
    <TextUnit id="7877" loc="13.298">οἷος δὲ βροτολοιγὸς ̓́Αρης πόλεμον δὲ μέτεισι,</TextUnit>
    <TextUnit id="7878" loc="13.299">τῷ δὲ Φόβος φίλος υἱὸς ἅμα κρατερὸς καὶ ἀταρβὴς</TextUnit>
    <TextUnit id="7879" loc="13.300">ἕσπετο, ὅς τ' ἐφόβησε ταλάφρονά περ πολεμιστήν:</TextUnit>
    <TextUnit id="7880" loc="13.301">τὼ μὲν ἄρ' ἐκ Θρῄκης ̓Εφύρους μέτα θωρήσσεσθον,</TextUnit>
    <TextUnit id="7881" loc="13.302">ἠὲ μετὰ Φλεγύας μεγαλήτορας: οὐδ' ἄρα τώ γε</TextUnit>
    <TextUnit id="7882" loc="13.303">ἔκλυον ἀμφοτέρων, ἑτέροισι δὲ κῦδος ἔδωκαν:</TextUnit>
    <TextUnit id="7883" loc="13.304">τοῖοι Μηριόνης τε καὶ ̓Ιδομενεὺς ἀγοὶ ἀνδρῶν</TextUnit>
    <TextUnit id="7884" loc="13.305">ἤϊσαν ἐς πόλεμον κεκορυθμένοι αἴθοπι χαλκῷ.</TextUnit>
    <TextUnit id="7885" loc="13.306">τὸν καὶ Μηριόνης πρότερος πρὸς μῦθον ἔειπε:</TextUnit>
    <TextUnit id="7886" loc="13.307">Δευκαλίδη πῇ τὰρ μέμονας καταδῦναι ὅμιλον;</TextUnit>
    <TextUnit id="7887" loc="13.308">ἢ ἐπὶ δεξιόφιν παντὸς στρατοῦ, ἦ ἀνὰ μέσσους,</TextUnit>
    <TextUnit id="7888" loc="13.309">ἦ ἐπ' ἀριστερόφιν; ἐπεὶ οὔ ποθι ἔλπομαι οὕτω</TextUnit>
    <TextUnit id="7889" loc="13.310">δεύεσθαι πολέμοιο κάρη κομόωντας ̓Αχαιούς.</TextUnit>
    <TextUnit id="7890" loc="13.311">τὸν δ' αὖτ' ̓Ιδομενεὺς Κρητῶν ἀγὸς ἀντίον ηὔδα:</TextUnit>
    <TextUnit id="7891" loc="13.312">νηυσὶ μὲν ἐν μέσσῃσιν ἀμύνειν εἰσὶ καὶ ἄλλοι</TextUnit>
    <TextUnit id="7892" loc="13.313">Αἴαντές τε δύω Τεῦκρός θ', ὃς ἄριστος ̓Αχαιῶν</TextUnit>
    <TextUnit id="7893" loc="13.314">τοξοσύνῃ, ἀγαθὸς δὲ καὶ ἐν σταδίῃ ὑσμίνῃ:</TextUnit>
    <TextUnit id="7894" loc="13.315">οἵ μιν ἅδην ἐλόωσι καὶ ἐσσύμενον πολέμοιο</TextUnit>
    <TextUnit id="7895" loc="13.316">̔́Εκτορα Πριαμίδην, καὶ εἰ μάλα καρτερός ἐστιν.</TextUnit>
    <TextUnit id="7896" loc="13.317">αἰπύ οἱ ἐσσεῖται μάλα περ μεμαῶτι μάχεσθαι</TextUnit>
    <TextUnit id="7897" loc="13.318">κείνων νικήσαντι μένος καὶ χεῖρας ἀάπτους</TextUnit>
    <TextUnit id="7898" loc="13.319">νῆας ἐνιπρῆσαι, ὅτε μὴ αὐτός γε Κρονίων</TextUnit>
    <TextUnit id="7899" loc="13.320">ἐμβάλοι αἰθόμενον δαλὸν νήεσσι θοῇσιν.</TextUnit>
    <TextUnit id="7900" loc="13.321">ἀνδρὶ δέ κ' οὐκ εἴξειε μέγας Τελαμώνιος Αἴας,</TextUnit>
    <TextUnit id="7901" loc="13.322">ὃς θνητός τ' εἴη καὶ ἔδοι Δημήτερος ἀκτὴν</TextUnit>
    <TextUnit id="7902" loc="13.323">χαλκῷ τε ῥηκτὸς μεγάλοισί τε χερμαδίοισιν.</TextUnit>
    <TextUnit id="7903" loc="13.324">οὐδ' ἂν ̓Αχιλλῆϊ ῥηξήνορι χωρήσειεν</TextUnit>
    <TextUnit id="7904" loc="13.325">ἔν γ' αὐτοσταδίῃ: ποσὶ δ' οὔ πως ἔστιν ἐρίζειν.</TextUnit>
    <TextUnit id="7905" loc="13.326">νῶϊν δ' ὧδ' ἐπ' ἀριστέρ' ἔχε στρατοῦ, ὄφρα τάχιστα</TextUnit>
    <TextUnit id="7906" loc="13.327">εἴδομεν ἠέ τῳ εὖχος ὀρέξομεν, ἦέ τις ἡμῖν.</TextUnit>
    <TextUnit id="7907" loc="13.328">ὣς φάτο, Μηριόνης δὲ θοῷ ἀτάλαντος ̓́Αρηϊ</TextUnit>
    <TextUnit id="7908" loc="13.329">ἦρχ' ἴμεν, ὄφρ' ἀφίκοντο κατὰ στρατὸν ᾗ μιν ἀνώγει,</TextUnit>
    <TextUnit id="7909" loc="13.330">οἳ δ' ὡς ̓Ιδομενῆα ἴδον φλογὶ εἴκελον ἀλκὴν</TextUnit>
    <TextUnit id="7910" loc="13.331">αὐτὸν καὶ θεράποντα σὺν ἔντεσι δαιδαλέοισι,</TextUnit>
    <TextUnit id="7911" loc="13.332">κεκλόμενοι καθ' ὅμιλον ἐπ' αὐτῷ πάντες ἔβησαν:</TextUnit>
    <TextUnit id="7912" loc="13.333">τῶν δ' ὁμὸν ἵστατο νεῖκος ἐπὶ πρυμνῇσι νέεσσιν.</TextUnit>
    <TextUnit id="7913" loc="13.334">ὡς δ' ὅθ' ὑπὸ λιγέων ἀνέμων σπέρχωσιν ἄελλαι</TextUnit>
    <TextUnit id="7914" loc="13.335">ἤματι τῷ ὅτε τε πλείστη κόνις ἀμφὶ κελεύθους,</TextUnit>
    <TextUnit id="7915" loc="13.336">οἵ τ' ἄμυδις κονίης μεγάλην ἱστᾶσιν ὀμίχλην,</TextUnit>
    <TextUnit id="7916" loc="13.337">ὣς ἄρα τῶν ὁμός' ἦλθε μάχη, μέμασαν δ' ἐνὶ θυμῷ</TextUnit>
    <TextUnit id="7917" loc="13.338">ἀλλήλους καθ' ὅμιλον ἐναιρέμεν ὀξέϊ χαλκῷ.</TextUnit>
    <TextUnit id="7918" loc="13.339">ἔφριξεν δὲ μάχη φθισίμβροτος ἐγχείῃσι</TextUnit>
    <TextUnit id="7919" loc="13.340">μακρῇς, ἃς εἶχον ταμεσίχροας: ὄσσε δ' ἄμερδεν</TextUnit>
    <TextUnit id="7920" loc="13.341">αὐγὴ χαλκείη κορύθων ἄπο λαμπομενάων</TextUnit>
    <TextUnit id="7921" loc="13.342">θωρήκων τε νεοσμήκτων σακέων τε φαεινῶν</TextUnit>
    <TextUnit id="7922" loc="13.343">ἐρχομένων ἄμυδις: μάλα κεν θρασυκάρδιος εἴη</TextUnit>
    <TextUnit id="7923" loc="13.344">ὃς τότε γηθήσειεν ἰδὼν πόνον οὐδ' ἀκάχοιτο.</TextUnit>
    <TextUnit id="7924" loc="13.345">τὼ δ' ἀμφὶς φρονέοντε δύω Κρόνου υἷε κραταιὼ</TextUnit>
    <TextUnit id="7925" loc="13.346">ἀνδράσιν ἡρώεσσιν ἐτεύχετον ἄλγεα λυγρά.</TextUnit>
    <TextUnit id="7926" loc="13.347">Ζεὺς μέν ῥα Τρώεσσι καὶ ̔́Εκτορι βούλετο νίκην</TextUnit>
    <TextUnit id="7927" loc="13.348">κυδαίνων ̓Αχιλῆα πόδας ταχύν: οὐδέ τι πάμπαν</TextUnit>
    <TextUnit id="7928" loc="13.349">ἤθελε λαὸν ὀλέσθαι ̓Αχαιϊκὸν ̓Ιλιόθι πρό,</TextUnit>
    <TextUnit id="7929" loc="13.350">ἀλλὰ Θέτιν κύδαινε καὶ υἱέα καρτερόθυμον.</TextUnit>
    <TextUnit id="7930" loc="13.351">̓Αργείους δὲ Ποσειδάων ὀρόθυνε μετελθὼν</TextUnit>
    <TextUnit id="7931" loc="13.352">λάθρῃ ὑπεξαναδὺς πολιῆς ἁλός: ἤχθετο γάρ ῥα</TextUnit>
    <TextUnit id="7932" loc="13.353">Τρωσὶν δαμναμένους, Διὶ δὲ κρατερῶς ἐνεμέσσα.</TextUnit>
    <TextUnit id="7933" loc="13.354">ἦ μὰν ἀμφοτέροισιν ὁμὸν γένος ἠδ' ἴα πάτρη,</TextUnit>
    <TextUnit id="7934" loc="13.355">ἀλλὰ Ζεὺς πρότερος γεγόνει καὶ πλείονα ᾔδη.</TextUnit>
    <TextUnit id="7935" loc="13.356">τώ ῥα καὶ ἀμφαδίην μὲν ἀλεξέμεναι ἀλέεινε,</TextUnit>
    <TextUnit id="7936" loc="13.357">λάθρῃ δ' αἰὲν ἔγειρε κατὰ στρατὸν ἀνδρὶ ἐοικώς.</TextUnit>
    <TextUnit id="7937" loc="13.358">τοὶ δ' ἔριδος κρατερῆς καὶ ὁμοιί̈ου πτολέμοιο</TextUnit>
    <TextUnit id="7938" loc="13.359">πεῖραρ ἐπαλλάξαντες ἐπ' ἀμφοτέροισι τάνυσσαν</TextUnit>
    <TextUnit id="7939" loc="13.360">ἄρρηκτόν τ' ἄλυτόν τε, τὸ πολλῶν γούνατ' ἔλυσεν.</TextUnit>
    <TextUnit id="7940" loc="13.361">ἔνθα μεσαιπόλιός περ ἐὼν Δαναοῖσι κελεύσας</TextUnit>
    <TextUnit id="7941" loc="13.362">̓Ιδομενεὺς Τρώεσσι μετάλμενος ἐν φόβον ὦρσε.</TextUnit>
    <TextUnit id="7942" loc="13.363">πέφνε γὰρ ̓Οθρυονῆα Καβησόθεν ἔνδον ἐόντα,</TextUnit>
    <TextUnit id="7943" loc="13.364">ὅς ῥα νέον πολέμοιο μετὰ κλέος εἰληλούθει,</TextUnit>
    <TextUnit id="7944" loc="13.365">ᾔτεε δὲ Πριάμοιο θυγατρῶν εἶδος ἀρίστην</TextUnit>
    <TextUnit id="7945" loc="13.366">Κασσάνδρην ἀνάεδνον, ὑπέσχετο δὲ μέγα ἔργον,</TextUnit>
    <TextUnit id="7946" loc="13.367">ἐκ Τροίης ἀέκοντας ἀπωσέμεν υἷας ̓Αχαιῶν.</TextUnit>
    <TextUnit id="7947" loc="13.368">τῷ δ' ὁ γέρων Πρίαμος ὑπό τ' ἔσχετο καὶ κατένευσε</TextUnit>
    <TextUnit id="7948" loc="13.369">δωσέμεναι: ὃ δὲ μάρναθ' ὑποσχεσίῃσι πιθήσας.</TextUnit>
    <TextUnit id="7949" loc="13.370">̓Ιδομενεὺς δ' αὐτοῖο τιτύσκετο δουρὶ φαεινῷ,</TextUnit>
    <TextUnit id="7950" loc="13.371">καὶ βάλεν ὕψι βιβάντα τυχών: οὐδ' ἤρκεσε θώρηξ</TextUnit>
    <TextUnit id="7951" loc="13.372">χάλκεος, ὃν φορέεσκε, μέσῃ δ' ἐν γαστέρι πῆξε.</TextUnit>
    <TextUnit id="7952" loc="13.373">δούπησεν δὲ πεσών: ὃ δ' ἐπεύξατο φώνησέν τε:</TextUnit>
    <TextUnit id="7953" loc="13.374">̓Οθρυονεῦ περὶ δή σε βροτῶν αἰνίζομ' ἁπάντων</TextUnit>
    <TextUnit id="7954" loc="13.375">εἰ ἐτεὸν δὴ πάντα τελευτήσεις ὅς' ὑπέστης</TextUnit>
    <TextUnit id="7955" loc="13.376">Δαρδανίδῃ Πριάμῳ: ὃ δ' ὑπέσχετο θυγατέρα ἥν.</TextUnit>
    <TextUnit id="7956" loc="13.377">καί κέ τοι ἡμεῖς ταῦτά γ' ὑποσχόμενοι τελέσαιμεν,</TextUnit>
    <TextUnit id="7957" loc="13.378">δοῖμεν δ' ̓Ατρεί̈δαο θυγατρῶν εἶδος ἀρίστην</TextUnit>
    <TextUnit id="7958" loc="13.379">̓́Αργεος ἐξαγαγόντες ὀπυιέμεν, εἴ κε σὺν ἄμμιν</TextUnit>
    <TextUnit id="7959" loc="13.380">̓Ιλίου ἐκπέρσῃς εὖ ναιόμενον πτολίεθρον.</TextUnit>
    <TextUnit id="7960" loc="13.381">ἀλλ' ἕπε', ὄφρ' ἐπὶ νηυσὶ συνώμεθα ποντοπόροισιν</TextUnit>
    <TextUnit id="7961" loc="13.382">ἀμφὶ γάμῳ, ἐπεὶ οὔ τοι ἐεδνωταὶ κακοί εἰμεν.</TextUnit>
    <TextUnit id="7962" loc="13.383">ὣς εἰπὼν ποδὸς ἕλκε κατὰ κρατερὴν ὑσμίνην</TextUnit>
    <TextUnit id="7963" loc="13.384">ἥρως ̓Ιδομενεύς: τῷ δ' ̓́Ασιος ἦλθ' ἐπαμύντωρ</TextUnit>
    <TextUnit id="7964" loc="13.385">πεζὸς πρόσθ' ἵππων: τὼ δὲ πνείοντε κατ' ὤμων</TextUnit>
    <TextUnit id="7965" loc="13.386">αἰὲν ἔχ' ἡνίοχος θεράπων: ὃ δὲ ἵετο θυμῷ</TextUnit>
    <TextUnit id="7966" loc="13.387">̓Ιδομενῆα βαλεῖν: ὃ δέ μιν φθάμενος βάλε δουρὶ</TextUnit>
    <TextUnit id="7967" loc="13.388">λαιμὸν ὑπ' ἀνθερεῶνα, διὰ πρὸ δὲ χαλκὸν ἔλασσεν.</TextUnit>
    <TextUnit id="7968" loc="13.389">ἤριπε δ' ὡς ὅτε τις δρῦς ἤριπεν ἢ ἀχερωὶ̈ς</TextUnit>
    <TextUnit id="7969" loc="13.390">ἠὲ πίτυς βλωθρή, τήν τ' οὔρεσι τέκτονες ἄνδρες</TextUnit>
    <TextUnit id="7970" loc="13.391">ἐξέταμον πελέκεσσι νεήκεσι νήϊον εἶναι:</TextUnit>
    <TextUnit id="7971" loc="13.392">ὣς ὃ πρόσθ' ἵππων καὶ δίφρου κεῖτο τανυσθεὶς</TextUnit>
    <TextUnit id="7972" loc="13.393">βεβρυχὼς κόνιος δεδραγμένος αἱματοέσσης.</TextUnit>
    <TextUnit id="7973" loc="13.394">ἐκ δέ οἱ ἡνίοχος πλήγη φρένας ἃς πάρος εἶχεν,</TextUnit>
    <TextUnit id="7974" loc="13.395">οὐδ' ὅ γ' ἐτόλμησεν δηί̈ων ὑπὸ χεῖρας ἀλύξας</TextUnit>
    <TextUnit id="7975" loc="13.396">ἂψ ἵππους στρέψαι, τὸν δ' ̓Αντίλοχος μενεχάρμης</TextUnit>
    <TextUnit id="7976" loc="13.397">δουρὶ μέσον περόνησε τυχών: οὐδ' ἤρκεσε θώρηξ</TextUnit>
    <TextUnit id="7977" loc="13.398">χάλκεος ὃν φορέεσκε, μέσῃ δ' ἐν γαστέρι πῆξεν.</TextUnit>
    <TextUnit id="7978" loc="13.399">αὐτὰρ ὃ ἀσθμαίνων εὐεργέος ἔκπεσε δίφρου,</TextUnit>
    <TextUnit id="7979" loc="13.400">ἵππους δ' ̓Αντίλοχος μεγαθύμου Νέστορος υἱὸς</TextUnit>
    <TextUnit id="7980" loc="13.401">ἐξέλασε Τρώων μετ' ἐϋκνήμιδας ̓Αχαιούς.</TextUnit>
    <TextUnit id="7981" loc="13.402">Δηί̈φοβος δὲ μάλα σχεδὸν ἤλυθεν ̓Ιδομενῆος</TextUnit>
    <TextUnit id="7982" loc="13.403">̓Ασίου ἀχνύμενος, καὶ ἀκόντισε δουρὶ φαεινῷ.</TextUnit>
    <TextUnit id="7983" loc="13.404">ἀλλ' ὃ μὲν ἄντα ἰδὼν ἠλεύατο χάλκεον ἔγχος</TextUnit>
    <TextUnit id="7984" loc="13.405">̓Ιδομενεύς: κρύφθη γὰρ ὑπ' ἀσπίδι πάντος' ἐί̈σῃ,</TextUnit>
    <TextUnit id="7985" loc="13.406">τὴν ἄρ' ὅ γε ῥινοῖσι βοῶν καὶ νώροπι χαλκῷ</TextUnit>
    <TextUnit id="7986" loc="13.407">δινωτὴν φορέεσκε, δύω κανόνεσς' ἀραρυῖαν:</TextUnit>
    <TextUnit id="7987" loc="13.408">τῇ ὕπο πᾶς ἐάλη, τὸ δ' ὑπέρπτατο χάλκεον ἔγχος,</TextUnit>
    <TextUnit id="7988" loc="13.409">καρφαλέον δέ οἱ ἀσπὶς ἐπιθρέξαντος ἄϋσεν</TextUnit>
    <TextUnit id="7989" loc="13.410">ἔγχεος: οὐδ' ἅλιόν ῥα βαρείης χειρὸς ἀφῆκεν,</TextUnit>
    <TextUnit id="7990" loc="13.411">ἀλλ' ἔβαλ' ̔Ιππασίδην ̔Υψήνορα ποιμένα λαῶν</TextUnit>
    <TextUnit id="7991" loc="13.412">ἧπαρ ὑπὸ πραπίδων, εἶθαρ δ' ὑπὸ γούνατ' ἔλυσε.</TextUnit>
    <TextUnit id="7992" loc="13.413">Δηί̈φοβος δ' ἔκπαγλον ἐπεύξατο μακρὸν ἀύ̈σας:</TextUnit>
    <TextUnit id="7993" loc="13.414">οὐ μὰν αὖτ' ἄτιτος κεῖτ' ̓́Ασιος, ἀλλά ἕ φημι</TextUnit>
    <TextUnit id="7994" loc="13.415">εἰς ̓́Αϊδός περ ἰόντα πυλάρταο κρατεροῖο</TextUnit>
    <TextUnit id="7995" loc="13.416">γηθήσειν κατὰ θυμόν, ἐπεί ῥά οἱ ὤπασα πομπόν.</TextUnit>
    <TextUnit id="7996" loc="13.417">ὣς ἔφατ', ̓Αργείοισι δ' ἄχος γένετ' εὐξαμένοιο,</TextUnit>
    <TextUnit id="7997" loc="13.418">̓Αντιλόχῳ δὲ μάλιστα δαί̈φρονι θυμὸν ὄρινεν:</TextUnit>
    <TextUnit id="7998" loc="13.419">ἀλλ' οὐδ' ἀχνύμενός περ ἑοῦ ἀμέλησεν ἑταίρου,</TextUnit>
    <TextUnit id="7999" loc="13.420">ἀλλὰ θέων περίβη καί οἱ σάκος ἀμφεκάλυψε.</TextUnit>
    <TextUnit id="8000" loc="13.421">τὸν μὲν ἔπειθ' ὑποδύντε δύω ἐρίηρες ἑταῖροι</TextUnit>
    <TextUnit id="8001" loc="13.422">Μηκιστεὺς ̓Εχίοιο πάϊς καὶ δῖος ̓Αλάστωρ,</TextUnit>
    <TextUnit id="8002" loc="13.423">νῆας ἔπι γλαφυρὰς φερέτην βαρέα στενάχοντα.</TextUnit>
    <TextUnit id="8003" loc="13.424">̓Ιδομενεὺς δ' οὐ λῆγε μένος μέγα, ἵετο δ' αἰεὶ</TextUnit>
    <TextUnit id="8004" loc="13.425">ἠέ τινα Τρώων ἐρεβεννῇ νυκτὶ καλύψαι</TextUnit>
    <TextUnit id="8005" loc="13.426">ἢ αὐτὸς δουπῆσαι ἀμύνων λοιγὸν ̓Αχαιοῖς.</TextUnit>
    <TextUnit id="8006" loc="13.427">ἔνθ' Αἰσυήταο διοτρεφέος φίλον υἱὸν</TextUnit>
    <TextUnit id="8007" loc="13.428">ἥρω' ̓Αλκάθοον, γαμβρὸς δ' ἦν ̓Αγχίσαο,</TextUnit>
    <TextUnit id="8008" loc="13.429">πρεσβυτάτην δ' ὤπυιε θυγατρῶν ̔Ιπποδάμειαν</TextUnit>
    <TextUnit id="8009" loc="13.430">τὴν περὶ κῆρι φίλησε πατὴρ καὶ πότνια μήτηρ</TextUnit>
    <TextUnit id="8010" loc="13.431">ἐν μεγάρῳ: πᾶσαν γὰρ ὁμηλικίην ἐκέκαστο</TextUnit>
    <TextUnit id="8011" loc="13.432">κάλλεϊ καὶ ἔργοισιν ἰδὲ φρεσί: τοὔνεκα καί μιν</TextUnit>
    <TextUnit id="8012" loc="13.433">γῆμεν ἀνὴρ ὤριστος ἐνὶ Τροίῃ εὐρείῃ:</TextUnit>
    <TextUnit id="8013" loc="13.434">τὸν τόθ' ὑπ' ̓Ιδομενῆϊ Ποσειδάων ἐδάμασσε</TextUnit>
    <TextUnit id="8014" loc="13.435">θέλξας ὄσσε φαεινά, πέδησε δὲ φαίδιμα γυῖα:</TextUnit>
    <TextUnit id="8015" loc="13.436">οὔτε γὰρ ἐξοπίσω φυγέειν δύνατ' οὔτ' ἀλέασθαι,</TextUnit>
    <TextUnit id="8016" loc="13.437">ἀλλ' ὥς τε στήλην ἢ δένδρεον ὑψιπέτηλον</TextUnit>
    <TextUnit id="8017" loc="13.438">ἀτρέμας ἑσταότα στῆθος μέσον οὔτασε δουρὶ</TextUnit>
    <TextUnit id="8018" loc="13.439">ἥρως ̓Ιδομενεύς, ῥῆξεν δέ οἱ ἀμφὶ χιτῶνα</TextUnit>
    <TextUnit id="8019" loc="13.440">χάλκεον, ὅς οἱ πρόσθεν ἀπὸ χροὸς ἤρκει ὄλεθρον:</TextUnit>
    <TextUnit id="8020" loc="13.441">δὴ τότε γ' αὖον ἄϋσεν ἐρεικόμενος περὶ δουρί.</TextUnit>
    <TextUnit id="8021" loc="13.442">δούπησεν δὲ πεσών, δόρυ δ' ἐν κραδίῃ ἐπεπήγει,</TextUnit>
    <TextUnit id="8022" loc="13.443">ἥ ῥά οἱ ἀσπαίρουσα καὶ οὐρίαχον πελέμιζεν</TextUnit>
    <TextUnit id="8023" loc="13.444">ἔγχεος: ἔνθα δ' ἔπειτ' ἀφίει μένος ὄβριμος ̓́Αρης:</TextUnit>
    <TextUnit id="8024" loc="13.445">̓Ιδομενεὺς δ' ἔκπαγλον ἐπεύξατο μακρὸν ἀύ̈σας</TextUnit>
    <TextUnit id="8025" loc="13.446">Δηί̈φοβ' ἦ ἄρα δή τι ἐί̈σκομεν ἄξιον εἶναι</TextUnit>
    <TextUnit id="8026" loc="13.447">τρεῖς ἑνὸς ἀντὶ πεφάσθαι; ἐπεὶ σύ περ εὔχεαι οὕτω.</TextUnit>
    <TextUnit id="8027" loc="13.448">δαιμόνι' ἀλλὰ καὶ αὐτὸς ἐναντίον ἵστας' ἐμεῖο,</TextUnit>
    <TextUnit id="8028" loc="13.449">ὄφρα ἴδῃ οἷος Ζηνὸς γόνος ἐνθάδ' ἱκάνω,</TextUnit>
    <TextUnit id="8029" loc="13.450">ὃς πρῶτον Μίνωα τέκε Κρήτῃ ἐπίουρον:</TextUnit>
    <TextUnit id="8030" loc="13.451">Μίνως δ' αὖ τέκεθ' υἱὸν ἀμύμονα Δευκαλίωνα,</TextUnit>
    <TextUnit id="8031" loc="13.452">Δευκαλίων δ' ἐμὲ τίκτε πολέσς' ἄνδρεσσιν ἄνακτα</TextUnit>
    <TextUnit id="8032" loc="13.453">Κρήτῃ ἐν εὐρείῃ: νῦν δ' ἐνθάδε νῆες ἔνεικαν</TextUnit>
    <TextUnit id="8033" loc="13.454">σοί τε κακὸν καὶ πατρὶ καὶ ἄλλοισι Τρώεσσιν.</TextUnit>
    <TextUnit id="8034" loc="13.455">ὣς φάτο, Δηί̈φοβος δὲ διάνδιχα μερμήριξεν</TextUnit>
    <TextUnit id="8035" loc="13.456">ἤ τινά που Τρώων ἑταρίσσαιτο μεγαθύμων</TextUnit>
    <TextUnit id="8036" loc="13.457">ἂψ ἀναχωρήσας, ἦ πειρήσαιτο καὶ οἶος.</TextUnit>
    <TextUnit id="8037" loc="13.458">ὧδε δέ οἱ φρονέοντι δοάσσατο κέρδιον εἶναι</TextUnit>
    <TextUnit id="8038" loc="13.459">βῆναι ἐπ' Αἰνείαν: τὸν δ' ὕστατον εὗρεν ὁμίλου</TextUnit>
    <TextUnit id="8039" loc="13.460">ἑσταότ': αἰεὶ γὰρ Πριάμῳ ἐπεμήνιε δίῳ</TextUnit>
    <TextUnit id="8040" loc="13.461">οὕνεκ' ἄρ' ἐσθλὸν ἐόντα μετ' ἀνδράσιν οὔ τι τίεσκεν.</TextUnit>
    <TextUnit id="8041" loc="13.462">ἀγχοῦ δ' ἱστάμενος ἔπεα πτερόεντα προσηύδα:</TextUnit>
    <TextUnit id="8042" loc="13.463">Αἰνεία Τρώων βουληφόρε νῦν σε μάλα χρὴ</TextUnit>
    <TextUnit id="8043" loc="13.464">γαμβρῷ ἀμυνέμεναι, εἴ πέρ τί σε κῆδος ἱκάνει.</TextUnit>
    <TextUnit id="8044" loc="13.465">ἀλλ' ἕπευ ̓Αλκαθόῳ ἐπαμύνομεν, ὅς σε πάρος γε</TextUnit>
    <TextUnit id="8045" loc="13.466">γαμβρὸς ἐὼν ἔθρεψε δόμοις ἔνι τυτθὸν ἐόντα:</TextUnit>
    <TextUnit id="8046" loc="13.467">τὸν δέ τοι ̓Ιδομενεὺς δουρικλυτὸς ἐξενάριξεν.</TextUnit>
    <TextUnit id="8047" loc="13.468">ὣς φάτο, τῷ δ' ἄρα θυμὸν ἐνὶ στήθεσσιν ὄρινε,</TextUnit>
    <TextUnit id="8048" loc="13.469">βῆ δὲ μετ' ̓Ιδομενῆα μέγα πτολέμοιο μεμηλώς.</TextUnit>
    <TextUnit id="8049" loc="13.470">ἀλλ' οὐκ ̓Ιδομενῆα φόβος λάβε τηλύγετον ὥς,</TextUnit>
    <TextUnit id="8050" loc="13.471">ἀλλ' ἔμεν' ὡς ὅτε τις σῦς οὔρεσιν ἀλκὶ πεποιθώς,</TextUnit>
    <TextUnit id="8051" loc="13.472">ὅς τε μένει κολοσυρτὸν ἐπερχόμενον πολὺν ἀνδρῶν</TextUnit>
    <TextUnit id="8052" loc="13.473">χώρῳ ἐν οἰοπόλῳ, φρίσσει δέ τε νῶτον ὕπερθεν:</TextUnit>
    <TextUnit id="8053" loc="13.474">ὀφθαλμὼ δ' ἄρα οἱ πυρὶ λάμπετον: αὐτὰρ ὀδόντας</TextUnit>
    <TextUnit id="8054" loc="13.475">θήγει, ἀλέξασθαι μεμαὼς κύνας ἠδὲ καὶ ἄνδρας:</TextUnit>
    <TextUnit id="8055" loc="13.476">ὣς μένεν ̓Ιδομενεὺς δουρικλυτός, οὐδ' ὑπεχώρει,</TextUnit>
    <TextUnit id="8056" loc="13.477">Αἰνείαν ἐπιόντα βοηθόον: αὖε δ' ἑταίρους</TextUnit>
    <TextUnit id="8057" loc="13.478">̓Ασκάλαφόν τ' ἐσορῶν ̓Αφαρῆά τε Δηί̈πυρόν τε</TextUnit>
    <TextUnit id="8058" loc="13.479">Μηριόνην τε καὶ ̓Αντίλοχον μήστωρας ἀϋτῆς:</TextUnit>
    <TextUnit id="8059" loc="13.480">τοὺς ὅ γ' ἐποτρύνων ἔπεα πτερόεντα προσηύδα:</TextUnit>
    <TextUnit id="8060" loc="13.481">δεῦτε φίλοι, καί μ' οἴῳ ἀμύνετε: δείδια δ' αἰνῶς</TextUnit>
    <TextUnit id="8061" loc="13.482">Αἰνείαν ἐπιόντα πόδας ταχύν, ὅς μοι ἔπεισιν,</TextUnit>
    <TextUnit id="8062" loc="13.483">ὃς μάλα καρτερός ἐστι μάχῃ ἔνι φῶτας ἐναίρειν:</TextUnit>
    <TextUnit id="8063" loc="13.484">καὶ δ' ἔχει ἥβης ἄνθος, ὅ τε κράτος ἐστὶ μέγιστον.</TextUnit>
    <TextUnit id="8064" loc="13.485">εἰ γὰρ ὁμηλικίη γε γενοίμεθα τῷδ' ἐπὶ θυμῷ</TextUnit>
    <TextUnit id="8065" loc="13.486">αἶψά κεν ἠὲ φέροιτο μέγα κράτος, ἠὲ φεροίμην.</TextUnit>
    <TextUnit id="8066" loc="13.487">ὣς ἔφαθ', οἳ δ' ἄρα πάντες ἕνα φρεσὶ θυμὸν ἔχοντες</TextUnit>
    <TextUnit id="8067" loc="13.488">πλησίοι ἔστησαν, σάκε' ὤμοισι κλίναντες.</TextUnit>
    <TextUnit id="8068" loc="13.489">Αἰνείας δ' ἑτέρωθεν ἐκέκλετο οἷς ἑτάροισι</TextUnit>
    <TextUnit id="8069" loc="13.490">Δηί̈φοβόν τε Πάριν τ' ἐσορῶν καὶ ̓Αγήνορα δῖον,</TextUnit>
    <TextUnit id="8070" loc="13.491">οἵ οἱ ἅμ' ἡγεμόνες Τρώων ἔσαν: αὐτὰρ ἔπειτα</TextUnit>
    <TextUnit id="8071" loc="13.492">λαοὶ ἕπονθ', ὡς εἴ τε μετὰ κτίλον ἕσπετο μῆλα</TextUnit>
    <TextUnit id="8072" loc="13.493">πιόμεν' ἐκ βοτάνης: γάνυται δ' ἄρα τε φρένα ποιμήν:</TextUnit>
    <TextUnit id="8073" loc="13.494">ὣς Αἰνείᾳ θυμὸς ἐνὶ στήθεσσι γεγήθει</TextUnit>
    <TextUnit id="8074" loc="13.495">ὡς ἴδε λαῶν ἔθνος ἐπισπόμενον ἑοῖ αὐτῷ.</TextUnit>
    <TextUnit id="8075" loc="13.496">οἳ δ' ἀμφ' ̓Αλκαθόῳ αὐτοσχεδὸν ὁρμήθησαν</TextUnit>
    <TextUnit id="8076" loc="13.497">μακροῖσι ξυστοῖσι: περὶ στήθεσσι δὲ χαλκὸς</TextUnit>
    <TextUnit id="8077" loc="13.498">σμερδαλέον κονάβιζε τιτυσκομένων καθ' ὅμιλον</TextUnit>
    <TextUnit id="8078" loc="13.499">ἀλλήλων: δύο δ' ἄνδρες ἀρήϊοι ἔξοχον ἄλλων</TextUnit>
    <TextUnit id="8079" loc="13.500">Αἰνείας τε καὶ ̓Ιδομενεὺς ἀτάλαντοι ̓́Αρηϊ</TextUnit>
    <TextUnit id="8080" loc="13.501">ἵεντ' ἀλλήλων ταμέειν χρόα νηλέϊ χαλκῷ.</TextUnit>
    <TextUnit id="8081" loc="13.502">Αἰνείας δὲ πρῶτος ἀκόντισεν ̓Ιδομενῆος:</TextUnit>
    <TextUnit id="8082" loc="13.503">ἀλλ' ὃ μὲν ἄντα ἰδὼν ἠλεύατο χάλκεον ἔγχος,</TextUnit>
    <TextUnit id="8083" loc="13.504">αἰχμὴ δ' Αἰνείαο κραδαινομένη κατὰ γαίης</TextUnit>
    <TextUnit id="8084" loc="13.505">ᾤχετ', ἐπεί ῥ' ἅλιον στιβαρῆς ἀπὸ χειρὸς ὄρουσεν.</TextUnit>
    <TextUnit id="8085" loc="13.506">̓Ιδομενεὺς δ' ἄρα Οἰνόμαον βάλε γαστέρα μέσσην,</TextUnit>
    <TextUnit id="8086" loc="13.507">ῥῆξε δὲ θώρηκος γύαλον, διὰ δ' ἔντερα χαλκὸς</TextUnit>
    <TextUnit id="8087" loc="13.508">ἤφυς': ὃ δ' ἐν κονίῃσι πεσὼν ἕλε γαῖαν ἀγοστῷ.</TextUnit>
    <TextUnit id="8088" loc="13.509">̓Ιδομενεὺς δ' ἐκ μὲν νέκυος δολιχόσκιον ἔγχος</TextUnit>
    <TextUnit id="8089" loc="13.510">ἐσπάσατ', οὐδ' ἄρ' ἔτ' ἄλλα δυνήσατο τεύχεα καλὰ</TextUnit>
    <TextUnit id="8090" loc="13.511">ὤμοιιν ἀφελέσθαι: ἐπείγετο γὰρ βελέεσσιν.</TextUnit>
    <TextUnit id="8091" loc="13.512">οὐ γὰρ ἔτ' ἔμπεδα γυῖα ποδῶν ἦν ὁρμηθέντι,</TextUnit>
    <TextUnit id="8092" loc="13.513">οὔτ' ἄρ' ἐπαί̈ξαι μεθ' ἑὸν: βέλος οὔτ' ἀλέασθαι.</TextUnit>
    <TextUnit id="8093" loc="13.514">τώ ῥα καὶ ἐν σταδίῃ μὲν ἀμύνετο νηλεὲς ἦμαρ,</TextUnit>
    <TextUnit id="8094" loc="13.515">τρέσσαι δ' οὐκ ἔτι ῥίμφα πόδες φέρον ἐκ πολέμοιο.</TextUnit>
    <TextUnit id="8095" loc="13.516">τοῦ δὲ βάδην ἀπιόντος ἀκόντισε δουρὶ φαεινῷ</TextUnit>
    <TextUnit id="8096" loc="13.517">Δηί̈φοβος: δὴ γάρ οἱ ἔχεν κότον ἐμμενὲς αἰεί.</TextUnit>
    <TextUnit id="8097" loc="13.518">ἀλλ' ὅ γε καὶ τόθ' ἅμαρτεν, ὃ δ' ̓Ασκάλαφον βάλε δουρὶ</TextUnit>
    <TextUnit id="8098" loc="13.519">υἱὸν ̓Ενυαλίοιο: δι' ὤμου δ' ὄβριμον ἔγχος</TextUnit>
    <TextUnit id="8099" loc="13.520">ἔσχεν: ὃ δ' ἐν κονίῃσι πεσὼν ἕλε γαῖαν ἀγοστῷ.</TextUnit>
    <TextUnit id="8100" loc="13.521">οὐδ' ἄρα πώ τι πέπυστο βριήπυος ὄβριμος ̓́Αρης</TextUnit>
    <TextUnit id="8101" loc="13.522">υἷος ἑοῖο πεσόντος ἐνὶ κρατερῇ ὑσμίνῃ,</TextUnit>
    <TextUnit id="8102" loc="13.523">ἀλλ' ὅ γ' ἄρ' ἄκρῳ ̓Ολύμπῳ ὑπὸ χρυσέοισι νέφεσσιν</TextUnit>
    <TextUnit id="8103" loc="13.524">ἧστο Διὸς βουλῇσιν ἐελμένος, ἔνθά περ ἄλλοι</TextUnit>
    <TextUnit id="8104" loc="13.525">ἀθάνατοι θεοὶ ἦσαν ἐεργόμενοι πολέμοιο.</TextUnit>
    <TextUnit id="8105" loc="13.526">οἳ δ' ἀμφ' ̓Ασκαλάφῳ αὐτοσχεδὸν ὁρμήθησαν:</TextUnit>
    <TextUnit id="8106" loc="13.527">Δηί̈φοβος μὲν ἀπ' ̓Ασκαλάφου πήληκα φαεινὴν</TextUnit>
    <TextUnit id="8107" loc="13.528">ἥρπασε, Μηριόνης δὲ θοῷ ἀτάλαντος ̓́Αρηϊ</TextUnit>
    <TextUnit id="8108" loc="13.529">δουρὶ βραχίονα τύψεν ἐπάλμενος, ἐκ δ' ἄρα χειρὸς</TextUnit>
    <TextUnit id="8109" loc="13.530">αὐλῶπις τρυφάλεια χαμαὶ βόμβησε πεσοῦσα.</TextUnit>
    <TextUnit id="8110" loc="13.531">Μηριόνης δ' ἐξ αὖτις ἐπάλμενος αἰγυπιὸς ὣς</TextUnit>
    <TextUnit id="8111" loc="13.532">ἐξέρυσε πρυμνοῖο βραχίονος ὄβριμον ἔγχος,</TextUnit>
    <TextUnit id="8112" loc="13.533">ἂψ δ' ἑτάρων εἰς ἔθνος ἐχάζετο. τὸν δὲ Πολίτης</TextUnit>
    <TextUnit id="8113" loc="13.534">αὐτοκασίγνητος περὶ μέσσῳ χεῖρε τιτήνας</TextUnit>
    <TextUnit id="8114" loc="13.535">ἐξῆγεν πολέμοιο δυσηχέος, ὄφρ' ἵκεθ' ἵππους</TextUnit>
    <TextUnit id="8115" loc="13.536">ὠκέας, οἵ οἱ ὄπισθε μάχης ἠδὲ πτολέμοιο</TextUnit>
    <TextUnit id="8116" loc="13.537">ἕστασαν ἡνίοχόν τε καὶ ἅρματα ποικίλ' ἔχοντες:</TextUnit>
    <TextUnit id="8117" loc="13.538">οἳ τόν γε προτὶ ἄστυ φέρον βαρέα στενάχοντα</TextUnit>
    <TextUnit id="8118" loc="13.539">τειρόμενον: κατὰ δ' αἷμα νεουτάτου ἔρρεε χειρός.</TextUnit>
    <TextUnit id="8119" loc="13.540">οἳ δ' ἄλλοι μάρναντο, βοὴ δ' ἄσβεστος ὀρώρει.</TextUnit>
    <TextUnit id="8120" loc="13.541">ἔνθ' Αἰνέας ̓Αφαρῆα Καλητορίδην ἐπορούσας</TextUnit>
    <TextUnit id="8121" loc="13.542">λαιμὸν τύψ' ἐπὶ οἷ τετραμμένον ὀξέϊ δουρί:</TextUnit>
    <TextUnit id="8122" loc="13.543">ἐκλίνθη δ' ἑτέρωσε κάρη, ἐπὶ δ' ἀσπὶς ἑάφθη</TextUnit>
    <TextUnit id="8123" loc="13.544">καὶ κόρυς, ἀμφὶ δέ οἱ θάνατος χύτο θυμοραϊστής.</TextUnit>
    <TextUnit id="8124" loc="13.545">̓Αντίλοχος δὲ Θόωνα μεταστρεφθέντα δοκεύσας</TextUnit>
    <TextUnit id="8125" loc="13.546">οὔτας' ἐπαί̈ξας, ἀπὸ δὲ φλέβα πᾶσαν ἔκερσεν,</TextUnit>
    <TextUnit id="8126" loc="13.547">ἥ τ' ἀνὰ νῶτα θέουσα διαμπερὲς αὐχέν' ἱκάνει:</TextUnit>
    <TextUnit id="8127" loc="13.548">τὴν ἀπὸ πᾶσαν ἔκερσεν: ὃ δ' ὕπτιος ἐν κονίῃσι</TextUnit>
    <TextUnit id="8128" loc="13.549">κάππεσεν, ἄμφω χεῖρε φίλοις ἑτάροισι πετάσσας.</TextUnit>
    <TextUnit id="8129" loc="13.550">̓Αντίλοχος δ' ἐπόρουσε, καὶ αἴνυτο τεύχε' ἀπ' ὤμων</TextUnit>
    <TextUnit id="8130" loc="13.551">παπταίνων: Τρῶες δὲ περισταδὸν ἄλλοθεν ἄλλος</TextUnit>
    <TextUnit id="8131" loc="13.552">οὔταζον σάκος εὐρὺ παναίολον, οὐδὲ δύναντο</TextUnit>
    <TextUnit id="8132" loc="13.553">εἴσω ἐπιγράψαι τέρενα χρόα νηλέϊ χαλκῷ</TextUnit>
    <TextUnit id="8133" loc="13.554">̓Αντιλόχου: πέρι γάρ ῥα Ποσειδάων ἐνοσίχθων</TextUnit>
    <TextUnit id="8134" loc="13.555">Νέστορος υἱὸν ἔρυτο καὶ ἐν πολλοῖσι βέλεσσιν.</TextUnit>
    <TextUnit id="8135" loc="13.556">οὐ μὲν γάρ ποτ' ἄνευ δηί̈ων ἦν, ἀλλὰ κατ' αὐτοὺς</TextUnit>
    <TextUnit id="8136" loc="13.557">στρωφᾶτ': οὐδέ οἱ ἔγχος ἔχ' ἀτρέμας, ἀλλὰ μάλ' αἰεὶ</TextUnit>
    <TextUnit id="8137" loc="13.558">σειόμενον ἐλέλικτο: τιτύσκετο δὲ φρεσὶν ᾗσιν</TextUnit>
    <TextUnit id="8138" loc="13.559">ἤ τευ ἀκοντίσσαι, ἠὲ σχεδὸν ὁρμηθῆναι.</TextUnit>
    <TextUnit id="8139" loc="13.560">ἀλλ' οὐ λῆθ' ̓Αδάμαντα τιτυσκόμενος καθ' ὅμιλον</TextUnit>
    <TextUnit id="8140" loc="13.561">̓Ασιάδην, ὅ οἱ οὖτα μέσον σάκος ὀξέϊ χαλκῷ</TextUnit>
    <TextUnit id="8141" loc="13.562">ἐγγύθεν ὁρμηθείς: ἀμενήνωσεν δέ οἱ αἰχμὴν</TextUnit>
    <TextUnit id="8142" loc="13.563">κυανοχαῖτα Ποσειδάων βιότοιο μεγήρας.</TextUnit>
    <TextUnit id="8143" loc="13.564">καὶ τὸ μὲν αὐτοῦ μεῖν' ὥς τε σκῶλος πυρίκαυστος</TextUnit>
    <TextUnit id="8144" loc="13.565">ἐν σάκει ̓Αντιλόχοιο, τὸ δ' ἥμισυ κεῖτ' ἐπὶ γαίης:</TextUnit>
    <TextUnit id="8145" loc="13.566">ἂψ δ' ἑτάρων εἰς ἔθνος ἐχάζετο κῆρ' ἀλεείνων:</TextUnit>
    <TextUnit id="8146" loc="13.567">Μηριόνης δ' ἀπιόντα μετασπόμενος βάλε δουρὶ</TextUnit>
    <TextUnit id="8147" loc="13.568">αἰδοίων τε μεσηγὺ καὶ ὀμφαλοῦ, ἔνθα μάλιστα</TextUnit>
    <TextUnit id="8148" loc="13.569">γίγνετ' ̓́Αρης ἀλεγεινὸς ὀϊζυροῖσι βροτοῖσιν.</TextUnit>
    <TextUnit id="8149" loc="13.570">ἔνθά οἱ ἔγχος ἔπηξεν: ὃ δ' ἑσπόμενος περὶ δουρὶ</TextUnit>
    <TextUnit id="8150" loc="13.571">ἤσπαιρ' ὡς ὅτε βοῦς τόν τ' οὔρεσι βουκόλοι ἄνδρες</TextUnit>
    <TextUnit id="8151" loc="13.572">ἰλλάσιν οὐκ ἐθέλοντα βίῃ δήσαντες ἄγουσιν:</TextUnit>
    <TextUnit id="8152" loc="13.573">ὣς ὃ τυπεὶς ἤσπαιρε μίνυνθά περ, οὔ τι μάλα δήν,</TextUnit>
    <TextUnit id="8153" loc="13.574">ὄφρά οἱ ἐκ χροὸς ἔγχος ἀνεσπάσατ' ἐγγύθεν ἐλθὼν</TextUnit>
    <TextUnit id="8154" loc="13.575">ἥρως Μηριόνης: τὸν δὲ σκότος ὄσσε κάλυψε.</TextUnit>
    <TextUnit id="8155" loc="13.576">Δηί̈πυρον δ' ̔́Ελενος ξίφεϊ σχεδὸν ἤλασε κόρσην</TextUnit>
    <TextUnit id="8156" loc="13.577">Θρηϊκίῳ μεγάλῳ, ἀπὸ δὲ τρυφάλειαν ἄραξεν.</TextUnit>
    <TextUnit id="8157" loc="13.578">ἣ μὲν ἀποπλαγχθεῖσα χαμαὶ πέσε, καί τις ̓Αχαιῶν</TextUnit>
    <TextUnit id="8158" loc="13.579">μαρναμένων μετὰ ποσσὶ κυλινδομένην ἐκόμισσε:</TextUnit>
    <TextUnit id="8159" loc="13.580">τὸν δὲ κατ' ὀφθαλμῶν ἐρεβεννὴ νὺξ ἐκάλυψεν.</TextUnit>
    <TextUnit id="8160" loc="13.581">̓Ατρεί̈δην δ' ἄχος εἷλε βοὴν ἀγαθὸν Μενέλαον:</TextUnit>
    <TextUnit id="8161" loc="13.582">βῆ δ' ἐπαπειλήσας ̔Ελένῳ ἥρωϊ ἄνακτι</TextUnit>
    <TextUnit id="8162" loc="13.583">ὀξὺ δόρυ κραδάων: ὃ δὲ τόξου πῆχυν ἄνελκε.</TextUnit>
    <TextUnit id="8163" loc="13.584">τὼ δ' ἄρ' ὁμαρτήδην ὃ μὲν ἔγχεϊ ὀξυόεντι</TextUnit>
    <TextUnit id="8164" loc="13.585">ἵετ' ἀκοντίσσαι, ὃ δ' ἀπὸ νευρῆφιν ὀϊστῷ.</TextUnit>
    <TextUnit id="8165" loc="13.586">Πριαμίδης μὲν ἔπειτα κατὰ στῆθος βάλεν ἰῷ</TextUnit>
    <TextUnit id="8166" loc="13.587">θώρηκος γύαλον, ἀπὸ δ' ἔπτατο πικρὸς ὀϊστός.</TextUnit>
    <TextUnit id="8167" loc="13.588">ὡς δ' ὅτ' ἀπὸ πλατέος πτυόφιν μεγάλην κατ' ἀλωὴν</TextUnit>
    <TextUnit id="8168" loc="13.589">θρῴσκωσιν κύαμοι μελανόχροες ἢ ἐρέβινθοι</TextUnit>
    <TextUnit id="8169" loc="13.590">πνοιῇ ὕπο λιγυρῇ καὶ λικμητῆρος ἐρωῇ,</TextUnit>
    <TextUnit id="8170" loc="13.591">ὣς ἀπὸ θώρηκος Μενελάου κυδαλίμοιο</TextUnit>
    <TextUnit id="8171" loc="13.592">πολλὸν ἀποπλαγχθεὶς ἑκὰς ἔπτατο πικρὸς ὀϊστός.</TextUnit>
    <TextUnit id="8172" loc="13.593">̓Ατρεί̈δης δ' ἄρα χεῖρα βοὴν ἀγαθὸς Μενέλαος</TextUnit>
    <TextUnit id="8173" loc="13.594">τὴν βάλεν ᾗ ῥ' ἔχε τόξον ἐύ̈ξοον: ἐν δ' ἄρα τόξῳ</TextUnit>
    <TextUnit id="8174" loc="13.595">ἀντικρὺ διὰ χειρὸς ἐλήλατο χάλκεον ἔγχος.</TextUnit>
    <TextUnit id="8175" loc="13.596">ἂψ δ' ἑτάρων εἰς ἔθνος ἐχάζετο κῆρ' ἀλεείνων</TextUnit>
    <TextUnit id="8176" loc="13.597">χεῖρα παρακρεμάσας: τὸ δ' ἐφέλκετο μείλινον ἔγχος.</TextUnit>
    <TextUnit id="8177" loc="13.598">καὶ τὸ μὲν ἐκ χειρὸς ἔρυσεν μεγάθυμος ̓Αγήνωρ,</TextUnit>
    <TextUnit id="8178" loc="13.599">αὐτὴν δὲ ξυνέδησεν ἐϋστρεφεῖ οἰὸς ἀώτῳ</TextUnit>
    <TextUnit id="8179" loc="13.600">σφενδόνῃ, ἣν ἄρα οἱ θεράπων ἔχε ποιμένι λαῶν.</TextUnit>
    <TextUnit id="8180" loc="13.601">Πείσανδρος δ' ἰθὺς Μενελάου κυδαλίμοιο</TextUnit>
    <TextUnit id="8181" loc="13.602">ἤϊε: τὸν δ' ἄγε μοῖρα κακὴ θανάτοιο τέλος δὲ</TextUnit>
    <TextUnit id="8182" loc="13.603">σοὶ Μενέλαε δαμῆναι ἐν αἰνῇ δηϊοτῆτι.</TextUnit>
    <TextUnit id="8183" loc="13.604">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες</TextUnit>
    <TextUnit id="8184" loc="13.605">̓Ατρεί̈δης μὲν ἅμαρτε, παραὶ δέ οἱ ἐτράπετ' ἔγχος,</TextUnit>
    <TextUnit id="8185" loc="13.606">Πείσανδρος δὲ σάκος Μενελάου κυδαλίμοιο</TextUnit>
    <TextUnit id="8186" loc="13.607">οὔτασεν, οὐδὲ διὰ πρὸ δυνήσατο χαλκὸν ἐλάσσαι:</TextUnit>
    <TextUnit id="8187" loc="13.608">ἔσχεθε γὰρ σάκος εὐρύ, κατεκλάσθη δ' ἐνὶ καυλῷ</TextUnit>
    <TextUnit id="8188" loc="13.609">ἔγχος: ὃ δὲ φρεσὶν ᾗσι χάρη καὶ ἐέλπετο νίκην.</TextUnit>
    <TextUnit id="8189" loc="13.610">̓Ατρεί̈δης δὲ ἐρυσσάμενος ξίφος ἀργυρόηλον</TextUnit>
    <TextUnit id="8190" loc="13.611">ἆλτ' ἐπὶ Πεισάνδρῳ: ὃ δ' ὑπ' ἀσπίδος εἵλετο καλὴν</TextUnit>
    <TextUnit id="8191" loc="13.612">ἀξίνην εὔχαλκον ἐλαί̈νῳ ἀμφὶ πελέκκῳ</TextUnit>
    <TextUnit id="8192" loc="13.613">μακρῷ ἐϋξέστῳ: ἅμα δ' ἀλλήλων ἐφίκοντο.</TextUnit>
    <TextUnit id="8193" loc="13.614">ἤτοι ὃ μὲν κόρυθος φάλον ἤλασεν ἱπποδασείης</TextUnit>
    <TextUnit id="8194" loc="13.615">ἄκρον ὑπὸ λόφον αὐτόν, ὃ δὲ προσιόντα μέτωπον</TextUnit>
    <TextUnit id="8195" loc="13.616">ῥινὸς ὕπερ πυμάτης: λάκε δ' ὀστέα, τὼ δέ οἱ ὄσσε</TextUnit>
    <TextUnit id="8196" loc="13.617">πὰρ ποσὶν αἱματόεντα χαμαὶ πέσον ἐν κονίῃσιν,</TextUnit>
    <TextUnit id="8197" loc="13.618">ἰδνώθη δὲ πεσών: ὃ δὲ λὰξ ἐν στήθεσι βαίνων</TextUnit>
    <TextUnit id="8198" loc="13.619">τεύχεά τ' ἐξενάριξε καὶ εὐχόμενος ἔπος ηὔδα:</TextUnit>
    <TextUnit id="8199" loc="13.620">λείψετέ θην οὕτω γε νέας Δαναῶν ταχυπώλων</TextUnit>
    <TextUnit id="8200" loc="13.621">Τρῶες ὑπερφίαλοι δεινῆς ἀκόρητοι ἀϋτῆς,</TextUnit>
    <TextUnit id="8201" loc="13.622">ἄλλης μὲν λώβης τε καὶ αἴσχεος οὐκ ἐπιδευεῖς</TextUnit>
    <TextUnit id="8202" loc="13.623">ἣν ἐμὲ λωβήσασθε κακαὶ κύνες, οὐδέ τι θυμῷ</TextUnit>
    <TextUnit id="8203" loc="13.624">Ζηνὸς ἐριβρεμέτεω χαλεπὴν ἐδείσατε μῆνιν</TextUnit>
    <TextUnit id="8204" loc="13.625">ξεινίου, ὅς τέ ποτ' ὔμμι διαφθέρσει πόλιν αἰπήν:</TextUnit>
    <TextUnit id="8205" loc="13.626">οἵ μευ κουριδίην ἄλοχον καὶ κτήματα πολλὰ</TextUnit>
    <TextUnit id="8206" loc="13.627">μὰψ οἴχεσθ' ἀνάγοντες, ἐπεὶ φιλέεσθε παρ' αὐτῇ:</TextUnit>
    <TextUnit id="8207" loc="13.628">νῦν αὖτ' ἐν νηυσὶν μενεαίνετε ποντοπόροισι</TextUnit>
    <TextUnit id="8208" loc="13.629">πῦρ ὀλοὸν βαλέειν, κτεῖναι δ' ἥρωας ̓Αχαιούς.</TextUnit>
    <TextUnit id="8209" loc="13.630">ἀλλά ποθι σχήσεσθε καὶ ἐσσύμενοί περ ̓́Αρηος.</TextUnit>
    <TextUnit id="8210" loc="13.631">Ζεῦ πάτερ ἦ τέ σέ φασι περὶ φρένας ἔμμεναι ἄλλων</TextUnit>
    <TextUnit id="8211" loc="13.632">ἀνδρῶν ἠδὲ θεῶν: σέο δ' ἐκ τάδε πάντα πέλονται:</TextUnit>
    <TextUnit id="8212" loc="13.633">οἷον δὴ ἄνδρεσσι χαρίζεαι ὑβριστῇσι</TextUnit>
    <TextUnit id="8213" loc="13.634">Τρωσίν, τῶν μένος αἰὲν ἀτάσθαλον, οὐδὲ δύνανται</TextUnit>
    <TextUnit id="8214" loc="13.635">φυλόπιδος κορέσασθαι ὁμοιί̈ου πτολέμοιο.</TextUnit>
    <TextUnit id="8215" loc="13.636">πάντων μὲν κόρος ἐστὶ καὶ ὕπνου καὶ φιλότητος</TextUnit>
    <TextUnit id="8216" loc="13.637">μολπῆς τε γλυκερῆς καὶ ἀμύμονος ὀρχηθμοῖο,</TextUnit>
    <TextUnit id="8217" loc="13.638">τῶν πέρ τις καὶ μᾶλλον ἐέλδεται ἐξ ἔρον εἷναι</TextUnit>
    <TextUnit id="8218" loc="13.639">ἢ πολέμου: Τρῶες δὲ μάχης ἀκόρητοι ἔασιν.</TextUnit>
    <TextUnit id="8219" loc="13.640">ὣς εἰπὼν τὰ μὲν ἔντε' ἀπὸ χροὸς αἱματόεντα</TextUnit>
    <TextUnit id="8220" loc="13.641">συλήσας ἑτάροισι δίδου Μενέλαος ἀμύμων,</TextUnit>
    <TextUnit id="8221" loc="13.642">αὐτὸς δ' αὖτ' ἐξ αὖτις ἰὼν προμάχοισιν ἐμίχθη.</TextUnit>
    <TextUnit id="8222" loc="13.643">ἔνθά οἱ υἱὸς ἐπᾶλτο Πυλαιμένεος βασιλῆος</TextUnit>
    <TextUnit id="8223" loc="13.644">̔Αρπαλίων, ὅ ῥα πατρὶ φίλῳ ἕπετο πτολεμίξων</TextUnit>
    <TextUnit id="8224" loc="13.645">ἐς τροίην, οὐδ' αὖτις ἀφίκετο πατρίδα γαῖαν:</TextUnit>
    <TextUnit id="8225" loc="13.646">ὅς ῥα τότ' ̓Ατρεί̈δαο μέσον σάκος οὔτασε δουρὶ</TextUnit>
    <TextUnit id="8226" loc="13.647">ἐγγύθεν, οὐδὲ διὰ πρὸ δυνήσατο χαλκὸν ἐλάσσαι</TextUnit>
    <TextUnit id="8227" loc="13.648">ἂψ δ' ἑτάρων εἰς ἔθνος ἐχάζετο κῆρ' ἀλεείνων</TextUnit>
    <TextUnit id="8228" loc="13.649">πάντοσε παπταίνων μή τις χρόα χαλκῷ ἐπαύρῃ.</TextUnit>
    <TextUnit id="8229" loc="13.650">Μηριόνης δ' ἀπιόντος ἵει χαλκήρε' ὀϊστόν,</TextUnit>
    <TextUnit id="8230" loc="13.651">καί ῥ' ἔβαλε γλουτὸν κάτα δεξιόν: αὐτὰρ ὀϊστὸς</TextUnit>
    <TextUnit id="8231" loc="13.652">ἀντικρὺ κατὰ κύστιν ὑπ' ὀστέον ἐξεπέρησεν.</TextUnit>
    <TextUnit id="8232" loc="13.653">ἑζόμενος δὲ κατ' αὖθι φίλων ἐν χερσὶν ἑταίρων</TextUnit>
    <TextUnit id="8233" loc="13.654">θυμὸν ἀποπνείων, ὥς τε σκώληξ ἐπὶ γαίῃ</TextUnit>
    <TextUnit id="8234" loc="13.655">κεῖτο ταθείς: ἐκ δ' αἷμα μέλαν ῥέε, δεῦε δὲ γαῖαν.</TextUnit>
    <TextUnit id="8235" loc="13.656">τὸν μὲν Παφλαγόνες μεγαλήτορες ἀμφεπένοντο,</TextUnit>
    <TextUnit id="8236" loc="13.657">ἐς δίφρον δ' ἀνέσαντες ἄγον προτὶ ̓́Ιλιον ἱρὴν</TextUnit>
    <TextUnit id="8237" loc="13.658">ἀχνύμενοι: μετὰ δέ σφι πατὴρ κίε δάκρυα λείβων,</TextUnit>
    <TextUnit id="8238" loc="13.659">ποινὴ δ' οὔ τις παιδὸς ἐγίγνετο τεθνηῶτος.</TextUnit>
    <TextUnit id="8239" loc="13.660">τοῦ δὲ Πάρις μάλα θυμὸν ἀποκταμένοιο χολώθη:</TextUnit>
    <TextUnit id="8240" loc="13.661">ξεῖνος γάρ οἱ ἔην πολέσιν μετὰ Παφλαγόνεσσι:</TextUnit>
    <TextUnit id="8241" loc="13.662">τοῦ ὅ γε χωόμενος προί̈ει χαλκήρε' ὀϊστόν.</TextUnit>
    <TextUnit id="8242" loc="13.663">ἦν δέ τις Εὐχήνωρ Πολυί̈δου μάντιος υἱὸς</TextUnit>
    <TextUnit id="8243" loc="13.664">ἀφνειός τ' ἀγαθός τε Κορινθόθι οἰκία ναίων,</TextUnit>
    <TextUnit id="8244" loc="13.665">ὅς ῥ' εὖ εἰδὼς κῆρ' ὀλοὴν ἐπὶ νηὸς ἔβαινε:</TextUnit>
    <TextUnit id="8245" loc="13.666">πολλάκι γάρ οἱ ἔειπε γέρων ἀγαθὸς Πολύϊδος</TextUnit>
    <TextUnit id="8246" loc="13.667">νούσῳ ὑπ' ἀργαλέῃ φθίσθαι οἷς ἐν μεγάροισιν,</TextUnit>
    <TextUnit id="8247" loc="13.668">ἢ μετ' ̓Αχαιῶν νηυσὶν ὑπὸ Τρώεσσι δαμῆναι:</TextUnit>
    <TextUnit id="8248" loc="13.669">τώ ῥ' ἅμα τ' ἀργαλέην θωὴν ἀλέεινεν ̓Αχαιῶν</TextUnit>
    <TextUnit id="8249" loc="13.670">νοῦσόν τε στυγερήν, ἵνα μὴ πάθοι ἄλγεα θυμῷ.</TextUnit>
    <TextUnit id="8250" loc="13.671">τὸν βάλ' ὑπὸ γναθμοῖο. καὶ οὔατος: ὦκα δὲ θυμὸς</TextUnit>
    <TextUnit id="8251" loc="13.672">ᾤχετ' ἀπὸ μελέων, στυγερὸς δ' ἄρα μιν σκότος εἷλεν.</TextUnit>
    <TextUnit id="8252" loc="13.673">ὣς οἳ μὲν μάρναντο δέμας πυρὸς αἰθομένοιο:</TextUnit>
    <TextUnit id="8253" loc="13.674">̔́Εκτωρ δ' οὐκ ἐπέπυστο Διὶ̈ φίλος, οὐδέ τι ᾔδη</TextUnit>
    <TextUnit id="8254" loc="13.675">ὅττί ῥά οἱ νηῶν ἐπ' ἀριστερὰ δηϊόωντο</TextUnit>
    <TextUnit id="8255" loc="13.676">λαοὶ ὑπ' ̓Αργείων. τάχα δ' ἂν καὶ κῦδος ̓Αχαιῶν</TextUnit>
    <TextUnit id="8256" loc="13.677">ἔπλετο: τοῖος γὰρ γαιήοχος ἐννοσίγαιος</TextUnit>
    <TextUnit id="8257" loc="13.678">ὄτρυν' ̓Αργείους, πρὸς δὲ σθένει αὐτὸς ἄμυνεν:</TextUnit>
    <TextUnit id="8258" loc="13.679">ἀλλ' ἔχεν ᾗ τὰ πρῶτα πύλας καὶ τεῖχος ἐσᾶλτο</TextUnit>
    <TextUnit id="8259" loc="13.680">ῥηξάμενος Δαναῶν πυκινὰς στίχας ἀσπιστάων,</TextUnit>
    <TextUnit id="8260" loc="13.681">ἔνθ' ἔσαν Αἴαντός τε νέες καὶ Πρωτεσιλάου</TextUnit>
    <TextUnit id="8261" loc="13.682">θῖν' ἔφ' ἁλὸς πολιῆς εἰρυμέναι: αὐτὰρ ὕπερθε</TextUnit>
    <TextUnit id="8262" loc="13.683">τεῖχος ἐδέδμητο χθαμαλώτατον, ἔνθα μάλιστα</TextUnit>
    <TextUnit id="8263" loc="13.684">ζαχρηεῖς γίγνοντο μάχῃ αὐτοί τε καὶ ἵπποι.</TextUnit>
    <TextUnit id="8264" loc="13.685">ἔνθα δὲ Βοιωτοὶ καὶ ̓Ιάονες ἑλκεχίτωνες</TextUnit>
    <TextUnit id="8265" loc="13.686">Λοκροὶ καὶ Φθῖοι καὶ φαιδιμόεντες ̓Επειοὶ</TextUnit>
    <TextUnit id="8266" loc="13.687">σπουδῇ ἐπαί̈σσοντα νεῶν ἔχον, οὐδὲ δύναντο</TextUnit>
    <TextUnit id="8267" loc="13.688">ὦσαι ἀπὸ σφείων φλογὶ εἴκελον ̔́Εκτορα δῖον</TextUnit>
    <TextUnit id="8268" loc="13.689">οἳ μὲν ̓Αθηναίων προλελεγμένοι: ἐν δ' ἄρα τοῖσιν</TextUnit>
    <TextUnit id="8269" loc="13.690">ἦρχ' υἱὸς Πετεῶο Μενεσθεύς, οἳ δ' ἅμ' ἕποντο</TextUnit>
    <TextUnit id="8270" loc="13.691">Φείδας τε Στιχίος τε Βίας τ' ἐύ̈ς: αὐτὰρ ̓Επειῶν</TextUnit>
    <TextUnit id="8271" loc="13.692">Φυλεί̈δης τε Μέγης ̓Αμφίων τε Δρακίος τε,</TextUnit>
    <TextUnit id="8272" loc="13.693">πρὸ Φθίων δὲ Μέδων τε μενεπτόλεμός τε Ποδάρκης.</TextUnit>
    <TextUnit id="8273" loc="13.694">ἤτοι ὃ μὲν νόθος υἱὸς ̓Οϊλῆος θείοιο</TextUnit>
    <TextUnit id="8274" loc="13.695">ἔσκε Μέδων Αἴαντος ἀδελφεός: αὐτὰρ ἔναιεν</TextUnit>
    <TextUnit id="8275" loc="13.696">ἐν Φυλάκῃ γαίης ἄπο πατρίδος ἄνδρα κατακτὰς</TextUnit>
    <TextUnit id="8276" loc="13.697">γνωτὸν μητρυιῆς ̓Εριώπιδος, ἣν ἔχ' ̓Οϊλεύς:</TextUnit>
    <TextUnit id="8277" loc="13.698">αὐτὰρ ὃ ̓Ιφίκλοιο πάϊς τοῦ Φυλακίδαο.</TextUnit>
    <TextUnit id="8278" loc="13.699">οἳ μὲν πρὸ Φθίων μεγαθύμων θωρηχθέντες</TextUnit>
    <TextUnit id="8279" loc="13.700">ναῦφιν ἀμυνόμενοι μετὰ Βοιωτῶν ἐμάχοντο:</TextUnit>
    <TextUnit id="8280" loc="13.701">Αἴας δ' οὐκέτι πάμπαν ̓Οϊλῆος ταχὺς υἱὸς</TextUnit>
    <TextUnit id="8281" loc="13.702">ἵστατ' ἀπ' Αἴαντος Τελαμωνίου οὐδ' ἠβαιόν,</TextUnit>
    <TextUnit id="8282" loc="13.703">ἀλλ' ὥς τ' ἐν νειῷ βόε οἴνοπε πηκτὸν ἄροτρον</TextUnit>
    <TextUnit id="8283" loc="13.704">ἶσον θυμὸν ἔχοντε τιταίνετον: ἀμφὶ δ' ἄρά σφι</TextUnit>
    <TextUnit id="8284" loc="13.705">πρυμνοῖσιν κεράεσσι πολὺς ἀνακηκίει ἱδρώς:</TextUnit>
    <TextUnit id="8285" loc="13.706">τὼ μέν τε ζυγὸν οἶον ἐύ̈ξοον ἀμφὶς ἐέργει</TextUnit>
    <TextUnit id="8286" loc="13.707">ἱεμένω κατὰ ὦλκα: τέμει δέ τε τέλσον ἀρούρης:</TextUnit>
    <TextUnit id="8287" loc="13.708">ὣς τὼ παρβεβαῶτε μάλ' ἕστασαν ἀλλήλοιιν.</TextUnit>
    <TextUnit id="8288" loc="13.709">ἀλλ' ἤτοι Τελαμωνιάδῃ πολλοί τε καὶ ἐσθλοὶ</TextUnit>
    <TextUnit id="8289" loc="13.710">λαοὶ ἕπονθ' ἕταροι, οἵ οἱ σάκος ἐξεδέχοντο</TextUnit>
    <TextUnit id="8290" loc="13.711">ὁππότε μιν κάματός τε καὶ ἱδρὼς γούναθ' ἵκοιτο.</TextUnit>
    <TextUnit id="8291" loc="13.712">οὐδ' ἄρ' ̓Οϊλιάδῃ μεγαλήτορι Λοκροὶ ἕποντο:</TextUnit>
    <TextUnit id="8292" loc="13.713">οὐ γάρ σφι σταδίῃ ὑσμίνῃ μίμνε φίλον κῆρ:</TextUnit>
    <TextUnit id="8293" loc="13.714">οὐ γὰρ ἔχον κόρυθας χαλκήρεας ἱπποδασείας,</TextUnit>
    <TextUnit id="8294" loc="13.715">οὐδ' ἔχον ἀσπίδας εὐκύκλους καὶ μείλινα δοῦρα,</TextUnit>
    <TextUnit id="8295" loc="13.716">ἀλλ' ἄρα τόξοισιν καὶ ἐϋστρεφεῖ οἶος ἀώτῳ</TextUnit>
    <TextUnit id="8296" loc="13.717">̓́Ιλιον εἰς ἅμ' ἕποντο πεποιθότες, οἷσιν ἔπειτα</TextUnit>
    <TextUnit id="8297" loc="13.718">ταρφέα βάλλοντες Τρώων ῥήγνυντο φάλαγγας:</TextUnit>
    <TextUnit id="8298" loc="13.719">δή ῥα τόθ' οἳ μὲν πρόσθε σὺν ἔντεσι δαιδαλέοισι</TextUnit>
    <TextUnit id="8299" loc="13.720">μάρναντο Τρωσίν τε καὶ ̔́Εκτορι χαλκοκορυστῇ,</TextUnit>
    <TextUnit id="8300" loc="13.721">οἳ δ' ὄπιθεν βάλλοντες ἐλάνθανον: οὐδέ τι χάρμης</TextUnit>
    <TextUnit id="8301" loc="13.722">Τρῶες μιμνήσκοντο: συνεκλόνεον γὰρ ὀϊστοί.</TextUnit>
    <TextUnit id="8302" loc="13.723">ἔνθά κε λευγαλέως νηῶν ἄπο καὶ κλισιάων</TextUnit>
    <TextUnit id="8303" loc="13.724">Τρῶες ἐχώρησαν προτὶ ̓́Ιλιον ἠνεμόεσσαν,</TextUnit>
    <TextUnit id="8304" loc="13.725">εἰ μὴ Πουλυδάμας θρασὺν ̔́Εκτορα εἶπε παραστάς:</TextUnit>
    <TextUnit id="8305" loc="13.726">̔́Εκτορ ἀμήχανός ἐσσι παραρρητοῖσι πιθέσθαι.</TextUnit>
    <TextUnit id="8306" loc="13.727">οὕνεκά τοι περὶ δῶκε θεὸς πολεμήϊα ἔργα</TextUnit>
    <TextUnit id="8307" loc="13.728">τοὔνεκα καὶ βουλῇ ἐθέλεις περιίδμεναι ἄλλων:</TextUnit>
    <TextUnit id="8308" loc="13.729">ἀλλ' οὔ πως ἅμα πάντα δυνήσεαι αὐτὸς ἑλέσθαι.</TextUnit>
    <TextUnit id="8309" loc="13.730">ἄλλῳ μὲν γὰρ ἔδωκε θεὸς πολεμήϊα ἔργα,</TextUnit>
    <TextUnit id="8310" loc="13.731">ἄλλῳ δ' ὀρχηστύν, ἑτέρῳ κίθαριν καὶ ἀοιδήν,</TextUnit>
    <TextUnit id="8311" loc="13.732">ἄλλῳ δ' ἐν στήθεσσι τιθεῖ νόον εὐρύοπα Ζεὺς</TextUnit>
    <TextUnit id="8312" loc="13.733">ἐσθλόν, τοῦ δέ τε πολλοὶ ἐπαυρίσκοντ' ἄνθρωποι,</TextUnit>
    <TextUnit id="8313" loc="13.734">καί τε πολέας ἐσάωσε, μάλιστα δὲ καὐτὸς ἀνέγνω.</TextUnit>
    <TextUnit id="8314" loc="13.735">αὐτὰρ ἐγὼν ἐρέω ὥς μοι δοκεῖ εἶναι ἄριστα:</TextUnit>
    <TextUnit id="8315" loc="13.736">πάντῃ γάρ σε περὶ στέφανος πολέμοιο δέδηε:</TextUnit>
    <TextUnit id="8316" loc="13.737">Τρῶες δὲ μεγάθυμοι ἐπεὶ κατὰ τεῖχος ἔβησαν</TextUnit>
    <TextUnit id="8317" loc="13.738">οἳ μὲν ἀφεστᾶσιν σὺν τεύχεσιν, οἳ δὲ μάχονται</TextUnit>
    <TextUnit id="8318" loc="13.739">παυρότεροι πλεόνεσσι κεδασθέντες κατὰ νῆας.</TextUnit>
    <TextUnit id="8319" loc="13.740">ἀλλ' ἀναχασσάμενος κάλει ἐνθάδε πάντας ἀρίστους:</TextUnit>
    <TextUnit id="8320" loc="13.741">ἔνθεν δ' ἂν μάλα πᾶσαν ἐπιφρασσαίμεθα βουλὴν</TextUnit>
    <TextUnit id="8321" loc="13.742">ἤ κεν ἐνὶ νήεσσι πολυκλήϊσι πέσωμεν</TextUnit>
    <TextUnit id="8322" loc="13.743">αἴ κ' ἐθέλῃσι θεὸς δόμεναι κράτος, ἦ κεν ἔπειτα</TextUnit>
    <TextUnit id="8323" loc="13.744">πὰρ νηῶν ἔλθωμεν ἀπήμονες. ἦ γὰρ ἔγωγε</TextUnit>
    <TextUnit id="8324" loc="13.745">δείδω μὴ τὸ χθιζὸν ἀποστήσωνται ̓Αχαιοὶ</TextUnit>
    <TextUnit id="8325" loc="13.746">χρεῖος, ἐπεὶ παρὰ νηυσὶν ἀνὴρ ἆτος πολέμοιο</TextUnit>
    <TextUnit id="8326" loc="13.747">μίμνει, ὃν οὐκέτι πάγχυ μάχης σχήσεσθαι ὀί̈ω.</TextUnit>
    <TextUnit id="8327" loc="13.748">ὣς φάτο Πουλυδάμας, ἅδε δ' ̔́Εκτορι μῦθος ἀπήμων,</TextUnit>
    <TextUnit id="8328" loc="13.749">αὐτίκα δ' ἐξ ὀχέων σὺν τεύχεσιν ἆλτο χαμᾶζε</TextUnit>
    <TextUnit id="8329" loc="13.750">καί μιν φωνήσας ἔπεα πτερόεντα προσηύδα:</TextUnit>
    <TextUnit id="8330" loc="13.751">Πουλυδάμα σὺ μὲν αὐτοῦ ἐρύκακε πάντας ἀρίστους,</TextUnit>
    <TextUnit id="8331" loc="13.752">αὐτὰρ ἐγὼ κεῖς' εἶμι καὶ ἀντιόω πολέμοιο:</TextUnit>
    <TextUnit id="8332" loc="13.753">αἶψα δ' ἐλεύσομαι αὖτις ἐπὴν εὖ τοῖς ἐπιτείλω.</TextUnit>
    <TextUnit id="8333" loc="13.754">ἦ ῥα, καὶ ὁρμήθη ὄρεϊ νιφόεντι ἐοικὼς</TextUnit>
    <TextUnit id="8334" loc="13.755">κεκλήγων, διὰ δὲ Τρώων πέτετ' ἠδ' ἐπικούρων.</TextUnit>
    <TextUnit id="8335" loc="13.756">οἳ δ' ἐς Πανθοί̈δην ἀγαπήνορα Πουλυδάμαντα</TextUnit>
    <TextUnit id="8336" loc="13.757">πάντες ἐπεσσεύοντ', ἐπεὶ ̔́Εκτορος ἔκλυον αὐδήν.</TextUnit>
    <TextUnit id="8337" loc="13.758">αὐτὰρ ὃ Δηί̈φοβόν τε βίην θ' ̔Ελένοιο ἄνακτος</TextUnit>
    <TextUnit id="8338" loc="13.759">̓Ασιάδην τ' ̓Αδάμαντα καὶ ̓́Ασιον ̔Υρτάκου υἱὸν</TextUnit>
    <TextUnit id="8339" loc="13.760">φοίτα ἀνὰ προμάχους διζήμενος, εἴ που ἐφεύροι.</TextUnit>
    <TextUnit id="8340" loc="13.761">τοὺς δ' εὗρ' οὐκέτι πάμπαν ἀπήμονας οὐδ' ἀνολέθρους:</TextUnit>
    <TextUnit id="8341" loc="13.762">ἀλλ' οἳ μὲν δὴ νηυσὶν ἔπι πρυμνῇσιν ̓Αχαιῶν</TextUnit>
    <TextUnit id="8342" loc="13.763">χερσὶν ὑπ' ̓Αργείων κέατο ψυχὰς ὀλέσαντες,</TextUnit>
    <TextUnit id="8343" loc="13.764">οἳ δ' ἐν τείχει ἔσαν βεβλημένοι οὐτάμενοί τε.</TextUnit>
    <TextUnit id="8344" loc="13.765">τὸν δὲ τάχ' εὗρε μάχης ἐπ' ἀριστερὰ δακρυοέσσης</TextUnit>
    <TextUnit id="8345" loc="13.766">δῖον ̓Αλέξανδρον ̔Ελένης πόσιν ἠϋκόμοιο</TextUnit>
    <TextUnit id="8346" loc="13.767">θαρσύνονθ' ἑτάρους καὶ ἐποτρύνοντα μάχεσθαι,</TextUnit>
    <TextUnit id="8347" loc="13.768">ἀγχοῦ δ' ἱστάμενος προσέφη αἰσχροῖς ἐπέεσσι:</TextUnit>
    <TextUnit id="8348" loc="13.769">Δύσπαρι εἶδος ἄριστε γυναιμανὲς ἠπεροπευτὰ</TextUnit>
    <TextUnit id="8349" loc="13.770">ποῦ τοι Δηί̈φοβός τε βίη θ' ̔Ελένοιο ἄνακτος</TextUnit>
    <TextUnit id="8350" loc="13.771">̓Ασιάδης τ' ̓Αδάμας ἠδ' ̓́Ασιος ̔Υρτάκου υἱός;</TextUnit>
    <TextUnit id="8351" loc="13.772">ποῦ δέ τοι ̓Οθρυονεύς; νῦν ὤλετο πᾶσα κατ' ἄκρης</TextUnit>
    <TextUnit id="8352" loc="13.773">̓́Ιλιος αἰπεινή: νῦν τοι σῶς αἰπὺς ὄλεθρος.</TextUnit>
    <TextUnit id="8353" loc="13.774">τὸν δ' αὖτε προσέειπεν ̓Αλέξανδρος θεοειδής:</TextUnit>
    <TextUnit id="8354" loc="13.775">̔́Εκτορ ἐπεί τοι θυμὸς ἀναίτιον αἰτιάασθαι,</TextUnit>
    <TextUnit id="8355" loc="13.776">ἄλλοτε δή ποτε μᾶλλον ἐρωῆσαι πολέμοιο</TextUnit>
    <TextUnit id="8356" loc="13.777">μέλλω, ἐπεὶ οὐδ' ἐμὲ πάμπαν ἀνάλκιδα γείνατο μήτηρ:</TextUnit>
    <TextUnit id="8357" loc="13.778">ἐξ οὗ γὰρ παρὰ νηυσὶ μάχην ἤγειρας ἑταίρων,</TextUnit>
    <TextUnit id="8358" loc="13.779">ἐκ τοῦ δ' ἐνθάδ' ἐόντες ὁμιλέομεν Δαναοῖσι</TextUnit>
    <TextUnit id="8359" loc="13.780">νωλεμέως: ἕταροι δὲ κατέκταθεν οὓς σὺ μεταλλᾷς.</TextUnit>
    <TextUnit id="8360" loc="13.781">οἴω Δηί̈φοβός τε βίη θ' ̔Ελένοιο ἄνακτος</TextUnit>
    <TextUnit id="8361" loc="13.782">οἴχεσθον, μακρῇσι τετυμμένω ἐγχείῃσιν</TextUnit>
    <TextUnit id="8362" loc="13.783">ἀμφοτέρω κατὰ χεῖρα: φόνον δ' ἤμυνε Κρονίων.</TextUnit>
    <TextUnit id="8363" loc="13.784">νῦν δ' ἄρχ' ὅππῃ σε κραδίη θυμός τε κελεύει:</TextUnit>
    <TextUnit id="8364" loc="13.785">ἡμεῖς δ' ἐμμεμαῶτες ἅμ' ἑψόμεθ', οὐδέ τί φημι</TextUnit>
    <TextUnit id="8365" loc="13.786">ἀλκῆς δευήσεσθαι, ὅση δύναμίς γε πάρεστι.</TextUnit>
    <TextUnit id="8366" loc="13.787">πὰρ δύναμιν δ' οὐκ ἔστι καὶ ἐσσύμενον πολεμίζειν.</TextUnit>
    <TextUnit id="8367" loc="13.788">ὣς εἰπὼν παρέπεισεν ἀδελφειοῦ φρένας ἥρως:</TextUnit>
    <TextUnit id="8368" loc="13.789">βὰν δ' ἴμεν ἔνθα μάλιστα μάχη καὶ φύλοπις ἦεν</TextUnit>
    <TextUnit id="8369" loc="13.790">ἀμφί τε Κεβριόνην καὶ ἀμύμονα Πουλυδάμαντα</TextUnit>
    <TextUnit id="8370" loc="13.791">Φάλκην ̓Ορθαῖόν τε καὶ ἀντίθεον Πολυφήτην</TextUnit>
    <TextUnit id="8371" loc="13.792">Πάλμύν τ' ̓Ασκάνιόν τε Μόρυν θ' υἷ' ̔Ιπποτίωνος,</TextUnit>
    <TextUnit id="8372" loc="13.793">οἵ ῥ' ἐξ ̓Ασκανίης ἐριβώλακος ἦλθον ἀμοιβοὶ</TextUnit>
    <TextUnit id="8373" loc="13.794">ἠοῖ τῇ προτέρῃ: τότε δὲ Ζεὺς ὦρσε μάχεσθαι.</TextUnit>
    <TextUnit id="8374" loc="13.795">οἳ δ' ἴσαν ἀργαλέων ἀνέμων ἀτάλαντοι ἀέλλῃ,</TextUnit>
    <TextUnit id="8375" loc="13.796">ἥ ῥά θ' ὑπὸ βροντῆς πατρὸς Διὸς εἶσι πέδον δέ,</TextUnit>
    <TextUnit id="8376" loc="13.797">θεσπεσίῳ δ' ὁμάδῳ ἁλὶ μίσγεται, ἐν δέ τε πολλὰ</TextUnit>
    <TextUnit id="8377" loc="13.798">κύματα παφλάζοντα πολυφλοίσβοιο θαλάσσης</TextUnit>
    <TextUnit id="8378" loc="13.799">κυρτὰ φαληριόωντα, πρὸ μέν τ' ἄλλ', αὐτὰρ ἐπ' ἄλλα:</TextUnit>
    <TextUnit id="8379" loc="13.800">ὣς Τρῶες πρὸ μὲν ἄλλοι ἀρηρότες, αὐτὰρ ἐπ' ἄλλοι,</TextUnit>
    <TextUnit id="8380" loc="13.801">χαλκῷ μαρμαίροντες ἅμ' ἡγεμόνεσσιν ἕποντο.</TextUnit>
    <TextUnit id="8381" loc="13.802">̔́Εκτωρ δ' ἡγεῖτο βροτολοιγῷ ἶσος ̓́Αρηϊ</TextUnit>
    <TextUnit id="8382" loc="13.803">Πριαμίδης: πρόσθεν δ' ἔχεν ἀσπίδα πάντος' ἐί̈σην</TextUnit>
    <TextUnit id="8383" loc="13.804">ῥινοῖσιν πυκινήν, πολλὸς δ' ἐπελήλατο χαλκός:</TextUnit>
    <TextUnit id="8384" loc="13.805">ἀμφὶ δέ οἱ κροτάφοισι φαεινὴ σείετο πήληξ.</TextUnit>
    <TextUnit id="8385" loc="13.806">πάντῃ δ' ἀμφὶ φάλαγγας ἐπειρᾶτο προποδίζων,</TextUnit>
    <TextUnit id="8386" loc="13.807">εἴ πώς οἱ εἴξειαν ὑπασπίδια προβιβῶντι:</TextUnit>
    <TextUnit id="8387" loc="13.808">ἀλλ' οὐ σύγχει θυμὸν ἐνὶ στήθεσσιν ̓Αχαιῶν.</TextUnit>
    <TextUnit id="8388" loc="13.809">Αἴας δὲ πρῶτος προκαλέσσατο μακρὰ βιβάσθων:</TextUnit>
    <TextUnit id="8389" loc="13.810">δαιμόνιε σχεδὸν ἐλθέ: τί ἢ δειδίσσεαι αὔτως</TextUnit>
    <TextUnit id="8390" loc="13.811">̓Αργείους; οὔ τοί τι μάχης ἀδαήμονές εἰμεν,</TextUnit>
    <TextUnit id="8391" loc="13.812">ἀλλὰ Διὸς μάστιγι κακῇ ἐδάμημεν ̓Αχαιοί.</TextUnit>
    <TextUnit id="8392" loc="13.813">ἦ θήν πού τοι θυμὸς ἐέλπεται ἐξαλαπάξειν</TextUnit>
    <TextUnit id="8393" loc="13.814">νῆας: ἄφαρ δέ τε χεῖρες ἀμύνειν εἰσὶ καὶ ἡμῖν.</TextUnit>
    <TextUnit id="8394" loc="13.815">ἦ κε πολὺ φθαίη εὖ ναιομένη πόλις ὑμὴ</TextUnit>
    <TextUnit id="8395" loc="13.816">χερσὶν ὑφ' ἡμετέρῃσιν ἁλοῦσά τε περθομένη τε.</TextUnit>
    <TextUnit id="8396" loc="13.817">σοὶ δ' αὐτῷ φημὶ σχεδὸν ἔμμεναι ὁππότε φεύγων</TextUnit>
    <TextUnit id="8397" loc="13.818">ἀρήσῃ Διὶ πατρὶ καὶ ἄλλοις ἀθανάτοισι</TextUnit>
    <TextUnit id="8398" loc="13.819">θάσσονας ἰρήκων ἔμεναι καλλίτριχας ἵππους,</TextUnit>
    <TextUnit id="8399" loc="13.820">οἵ σε πόλιν δ' οἴσουσι κονίοντες πεδίοιο.</TextUnit>
    <TextUnit id="8400" loc="13.821">ὣς ἄρα οἱ εἰπόντι ἐπέπτατο δεξιὸς ὄρνις</TextUnit>
    <TextUnit id="8401" loc="13.822">αἰετὸς ὑψιπέτης: ἐπὶ δ' ἴαχε λαὸς ̓Αχαιῶν</TextUnit>
    <TextUnit id="8402" loc="13.823">θάρσυνος οἰωνῷ: ὃ δ' ἀμείβετο φαίδιμος ̔́Εκτωρ:</TextUnit>
    <TextUnit id="8403" loc="13.824">Αἶαν ἁμαρτοεπὲς βουγάϊε ποῖον ἔειπες:</TextUnit>
    <TextUnit id="8404" loc="13.825">εἰ γὰρ ἐγὼν οὕτω γε Διὸς πάϊς αἰγιόχοιο</TextUnit>
    <TextUnit id="8405" loc="13.826">εἴην ἤματα πάντα, τέκοι δέ με πότνια ̔́Ηρη,</TextUnit>
    <TextUnit id="8406" loc="13.827">τιοίμην δ' ὡς τίετ' ̓Αθηναίη καὶ ̓Απόλλων,</TextUnit>
    <TextUnit id="8407" loc="13.828">ὡς νῦν ἡμέρη ἥδε κακὸν φέρει ̓Αργείοισι</TextUnit>
    <TextUnit id="8408" loc="13.829">πᾶσι μάλ', ἐν δὲ σὺ τοῖσι πεφήσεαι, αἴ κε ταλάσσῃς</TextUnit>
    <TextUnit id="8409" loc="13.830">μεῖναι ἐμὸν δόρυ μακρόν, ὅ τοι χρόα λειριόεντα</TextUnit>
    <TextUnit id="8410" loc="13.831">δάψει: ἀτὰρ Τρώων κορέεις κύνας ἠδ' οἰωνοὺς</TextUnit>
    <TextUnit id="8411" loc="13.832">δημῷ καὶ σάρκεσσι πεσὼν ἐπὶ νηυσὶν ̓Αχαιῶν.</TextUnit>
    <TextUnit id="8412" loc="13.833">ὣς ἄρα φωνήσας ἡγήσατο: τοὶ δ' ἅμ' ἕποντο</TextUnit>
    <TextUnit id="8413" loc="13.834">ἠχῇ θεσπεσίῃ, ἐπὶ δ' ἴαχε λαὸς ὄπισθεν.</TextUnit>
    <TextUnit id="8414" loc="13.835">̓Αργεῖοι δ' ἑτέρωθεν ἐπίαχον, οὐδὲ λάθοντο</TextUnit>
    <TextUnit id="8415" loc="13.836">ἀλκῆς, ἀλλ' ἔμενον Τρώων ἐπιόντας ἀρίστους.</TextUnit>
    <TextUnit id="8416" loc="13.837">ἠχὴ δ' ἀμφοτέρων ἵκετ' αἰθέρα καὶ Διὸς αὐγάς.</TextUnit>
    <TextUnit id="8417" loc="14.1">Νέστορα δ' οὐκ ἔλαθεν ἰαχὴ πίνοντά περ ἔμπης,</TextUnit>
    <TextUnit id="8418" loc="14.2">ἀλλ' ̓Ασκληπιάδην ἔπεα πτερόεντα προσηύδα:</TextUnit>
    <TextUnit id="8419" loc="14.3">φράζεο δῖε Μαχᾶον ὅπως ἔσται τάδε ἔργα:</TextUnit>
    <TextUnit id="8420" loc="14.4">μείζων δὴ παρὰ νηυσὶ βοὴ θαλερῶν αἰζηῶν.</TextUnit>
    <TextUnit id="8421" loc="14.5">ἀλλὰ σὺ μὲν νῦν πῖνε καθήμενος αἴθοπα οἶνον</TextUnit>
    <TextUnit id="8422" loc="14.6">εἰς ὅ κε θερμὰ λοετρὰ ἐϋπλόκαμος ̔Εκαμήδη</TextUnit>
    <TextUnit id="8423" loc="14.7">θερμήνῃ καὶ λούσῃ ἄπο βρότον αἱματόεντα:</TextUnit>
    <TextUnit id="8424" loc="14.8">αὐτὰρ ἐγὼν ἐλθὼν τάχα εἴσομαι ἐς περιωπήν.</TextUnit>
    <TextUnit id="8425" loc="14.9">ὣς εἰπὼν σάκος εἷλε τετυγμένον υἷος ἑοῖο</TextUnit>
    <TextUnit id="8426" loc="14.10">κείμενον ἐν κλισίῃ Θρασυμήδεος ἱπποδάμοιο</TextUnit>
    <TextUnit id="8427" loc="14.11">χαλκῷ παμφαῖνον: ὃ δ' ἔχ' ἀσπίδα πατρὸς ἑοῖο.</TextUnit>
    <TextUnit id="8428" loc="14.12">εἵλετο δ' ἄλκιμον ἔγχος ἀκαχμένον ὀξέϊ χαλκῷ,</TextUnit>
    <TextUnit id="8429" loc="14.13">στῆ δ' ἐκτὸς κλισίης, τάχα δ' εἴσιδεν ἔργον ἀεικὲς</TextUnit>
    <TextUnit id="8430" loc="14.14">τοὺς μὲν ὀρινομένους, τοὺς δὲ κλονέοντας ὄπισθε</TextUnit>
    <TextUnit id="8431" loc="14.15">Τρῶας ὑπερθύμους: ἐρέριπτο δὲ τεῖχος ̓Αχαιῶν.</TextUnit>
    <TextUnit id="8432" loc="14.16">ὡς δ' ὅτε πορφύρῃ πέλαγος μέγα κύματι κωφῷ</TextUnit>
    <TextUnit id="8433" loc="14.17">ὀσσόμενον λιγέων ἀνέμων λαιψηρὰ κέλευθα</TextUnit>
    <TextUnit id="8434" loc="14.18">αὔτως, οὐδ' ἄρα τε προκυλίνδεται οὐδετέρωσε,</TextUnit>
    <TextUnit id="8435" loc="14.19">πρίν τινα κεκριμένον καταβήμεναι ἐκ Διὸς οὖρον,</TextUnit>
    <TextUnit id="8436" loc="14.20">ὣς ὃ γέρων ὅρμαινε δαϊζόμενος κατὰ θυμὸν</TextUnit>
    <TextUnit id="8437" loc="14.21">διχθάδι', ἢ μεθ' ὅμιλον ἴοι Δαναῶν ταχυπώλων,</TextUnit>
    <TextUnit id="8438" loc="14.22">ἦε μετ' ̓Ατρεί̈δην ̓Αγαμέμνονα ποιμένα λαῶν.</TextUnit>
    <TextUnit id="8439" loc="14.23">ὧδε δέ οἱ φρονέοντι δοάσσατο κέρδιον εἶναι</TextUnit>
    <TextUnit id="8440" loc="14.24">βῆναι ἐπ' ̓Ατρεί̈δην. οἳ δ' ἀλλήλους ἐνάριζον</TextUnit>
    <TextUnit id="8441" loc="14.25">μαρνάμενοι: λάκε δέ σφι περὶ χροὶ̈ χαλκὸς ἀτειρὴς</TextUnit>
    <TextUnit id="8442" loc="14.26">νυσσομένων ξίφεσίν τε καὶ ἔγχεσιν ἀμφιγύοισι.</TextUnit>
    <TextUnit id="8443" loc="14.27">Νέστορι δὲ ξύμβληντο διοτρεφέες βασιλῆες</TextUnit>
    <TextUnit id="8444" loc="14.28">πὰρ νηῶν ἀνιόντες ὅσοι βεβλήατο χαλκῷ</TextUnit>
    <TextUnit id="8445" loc="14.29">Τυδεί̈δης ̓Οδυσεύς τε καὶ ̓Ατρεί̈δης ̓Αγαμέμνων.</TextUnit>
    <TextUnit id="8446" loc="14.30">πολλὸν γάρ ῥ' ἀπάνευθε μάχης εἰρύατο νῆες</TextUnit>
    <TextUnit id="8447" loc="14.31">θῖν' ἔφ' ἁλὸς πολιῆς: τὰς γὰρ πρώτας πεδίον δὲ</TextUnit>
    <TextUnit id="8448" loc="14.32">εἴρυσαν, αὐτὰρ τεῖχος ἐπὶ πρύμνῃσιν ἔδειμαν.</TextUnit>
    <TextUnit id="8449" loc="14.33">οὐδὲ γὰρ οὐδ' εὐρύς περ ἐὼν ἐδυνήσατο πάσας</TextUnit>
    <TextUnit id="8450" loc="14.34">αἰγιαλὸς νῆας χαδέειν, στείνοντο δὲ λαοί:</TextUnit>
    <TextUnit id="8451" loc="14.35">τώ ῥα προκρόσσας ἔρυσαν, καὶ πλῆσαν ἁπάσης</TextUnit>
    <TextUnit id="8452" loc="14.36">ἠϊόνος στόμα μακρόν, ὅσον συνεέργαθον ἄκραι.</TextUnit>
    <TextUnit id="8453" loc="14.37">τώ ῥ' οἵ γ' ὀψείοντες ἀϋτῆς καὶ πολέμοιο</TextUnit>
    <TextUnit id="8454" loc="14.38">ἔγχει ἐρειδόμενοι κίον ἀθρόοι: ἄχνυτο δέ σφι</TextUnit>
    <TextUnit id="8455" loc="14.39">θυμὸς ἐνὶ στήθεσσιν. ὃ δὲ ξύμβλητο γεραιὸς</TextUnit>
    <TextUnit id="8456" loc="14.40">Νέστωρ, πτῆξε δὲ θυμὸν ἐνὶ στήθεσσιν ̓Αχαιῶν.</TextUnit>
    <TextUnit id="8457" loc="14.41">τὸν καὶ φωνήσας προσέφη κρείων ̓Αγαμέμνων:</TextUnit>
    <TextUnit id="8458" loc="14.42">ὦ Νέστορ Νηληϊάδη μέγα κῦδος ̓Αχαιῶν</TextUnit>
    <TextUnit id="8459" loc="14.43">τίπτε λιπὼν πόλεμον φθισήνορα δεῦρ' ἀφικάνεις;</TextUnit>
    <TextUnit id="8460" loc="14.44">δείδω μὴ δή μοι τελέσῃ ἔπος ὄβριμος ̔́Εκτωρ,</TextUnit>
    <TextUnit id="8461" loc="14.45">ὥς ποτ' ἐπηπείλησεν ἐνὶ Τρώεσς' ἀγορεύων</TextUnit>
    <TextUnit id="8462" loc="14.46">μὴ πρὶν πὰρ νηῶν προτὶ ̓́Ιλιον ἀπονέεσθαι</TextUnit>
    <TextUnit id="8463" loc="14.47">πρὶν πυρὶ νῆας ἐνιπρῆσαι, κτεῖναι δὲ καὶ αὐτούς.</TextUnit>
    <TextUnit id="8464" loc="14.48">κεῖνος τὼς ἀγόρευε: τὰ δὴ νῦν πάντα τελεῖται.</TextUnit>
    <TextUnit id="8465" loc="14.49">ὢ πόποι ἦ ῥα καὶ ἄλλοι ἐϋκνήμιδες ̓Αχαιοὶ</TextUnit>
    <TextUnit id="8466" loc="14.50">ἐν θυμῷ βάλλονται ἐμοὶ χόλον ὥς περ ̓Αχιλλεὺς</TextUnit>
    <TextUnit id="8467" loc="14.51">οὐδ' ἐθέλουσι μάχεσθαι ἐπὶ πρυμνῇσι νέεσσι.</TextUnit>
    <TextUnit id="8468" loc="14.52">τὸν δ' ἠμείβετ' ἔπειτα Γερήνιος ἱππότα Νέστωρ:</TextUnit>
    <TextUnit id="8469" loc="14.53">ἦ δὴ ταῦτά γ' ἑτοῖμα τετεύχαται, οὐδέ κεν ἄλλως</TextUnit>
    <TextUnit id="8470" loc="14.54">Ζεὺς ὑψιβρεμέτης αὐτὸς παρατεκτήναιτο.</TextUnit>
    <TextUnit id="8471" loc="14.55">τεῖχος μὲν γὰρ δὴ κατερήριπεν, ᾧ ἐπέπιθμεν</TextUnit>
    <TextUnit id="8472" loc="14.56">ἄρρηκτον νηῶν τε καὶ αὐτῶν εἶλαρ ἔσεσθαι:</TextUnit>
    <TextUnit id="8473" loc="14.57">οἳ δ' ἐπὶ νηυσὶ θοῇσι μάχην ἀλίαστον ἔχουσι</TextUnit>
    <TextUnit id="8474" loc="14.58">νωλεμές: οὐδ' ἂν ἔτι γνοίης μάλα περ σκοπιάζων</TextUnit>
    <TextUnit id="8475" loc="14.59">ὁπποτέρωθεν ̓Αχαιοὶ ὀρινόμενοι κλονέονται,</TextUnit>
    <TextUnit id="8476" loc="14.60">ὡς ἐπιμὶξ κτείνονται, ἀϋτὴ δ' οὐρανὸν ἵκει.</TextUnit>
    <TextUnit id="8477" loc="14.61">ἡμεῖς δὲ φραζώμεθ' ὅπως ἔσται τάδε ἔργα</TextUnit>
    <TextUnit id="8478" loc="14.62">εἴ τι νόος ῥέξει: πόλεμον δ' οὐκ ἄμμε κελεύω</TextUnit>
    <TextUnit id="8479" loc="14.63">δύμεναι: οὐ γάρ πως βεβλημένον ἐστὶ μάχεσθαι.</TextUnit>
    <TextUnit id="8480" loc="14.64">τὸν δ' αὖτε προσέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="8481" loc="14.65">Νέστορ ἐπεὶ δὴ νηυσὶν ἔπι πρυμνῇσι μάχονται,</TextUnit>
    <TextUnit id="8482" loc="14.66">τεῖχος δ' οὐκ ἔχραισμε τετυγμένον, οὐδέ τι τάφρος,</TextUnit>
    <TextUnit id="8483" loc="14.67">ᾗ ἔπι πολλὰ πάθον Δαναοί, ἔλποντο δὲ θυμῷ</TextUnit>
    <TextUnit id="8484" loc="14.68">ἄρρηκτον νηῶν τε καὶ αὐτῶν εἶλαρ ἔσεσθαι:</TextUnit>
    <TextUnit id="8485" loc="14.69">οὕτω που Διὶ μέλλει ὑπερμενέϊ φίλον εἶναι</TextUnit>
    <TextUnit id="8486" loc="14.70">νωνύμνους ἀπολέσθαι ἀπ' ̓́Αργεος ἐνθάδ' ̓Αχαιούς.</TextUnit>
    <TextUnit id="8487" loc="14.71">ᾔδεα μὲν γὰρ ὅτε πρόφρων Δαναοῖσιν ἄμυνεν,</TextUnit>
    <TextUnit id="8488" loc="14.72">οἶδα δὲ νῦν ὅτε τοὺς μὲν ὁμῶς μακάρεσσι θεοῖσι</TextUnit>
    <TextUnit id="8489" loc="14.73">κυδάνει, ἡμέτερον δὲ μένος καὶ χεῖρας ἔδησεν.</TextUnit>
    <TextUnit id="8490" loc="14.74">ἀλλ' ἄγεθ' ὡς ἂν ἐγὼν εἴπω πειθώμεθα πάντες.</TextUnit>
    <TextUnit id="8491" loc="14.75">νῆες ὅσαι πρῶται εἰρύαται ἄγχι θαλάσσης</TextUnit>
    <TextUnit id="8492" loc="14.76">ἕλκωμεν, πάσας δὲ ἐρύσσομεν εἰς ἅλα δῖαν,</TextUnit>
    <TextUnit id="8493" loc="14.77">ὕψι δ' ἐπ' εὐνάων ὁρμίσσομεν, εἰς ὅ κεν ἔλθῃ</TextUnit>
    <TextUnit id="8494" loc="14.78">νὺξ ἀβρότη, ἢν καὶ τῇ ἀπόσχωνται πολέμοιο</TextUnit>
    <TextUnit id="8495" loc="14.79">Τρῶες: ἔπειτα δέ κεν ἐρυσαίμεθα νῆας ἁπάσας.</TextUnit>
    <TextUnit id="8496" loc="14.80">οὐ γάρ τις νέμεσις φυγέειν κακόν, οὐδ' ἀνὰ νύκτα.</TextUnit>
    <TextUnit id="8497" loc="14.81">βέλτερον ὃς φεύγων προφύγῃ κακὸν ἠὲ ἁλώῃ.</TextUnit>
    <TextUnit id="8498" loc="14.82">τὸν δ' ἄρ' ὑπόδρα ἰδὼν προσέφη πολύμητις ̓Οδυσσεύς:</TextUnit>
    <TextUnit id="8499" loc="14.83">̓Ατρεί̈δη ποῖόν σε ἔπος φύγεν ἕρκος ὀδόντων:</TextUnit>
    <TextUnit id="8500" loc="14.84">οὐλόμεν' αἴθ' ὤφελλες ἀεικελίου στρατοῦ ἄλλου</TextUnit>
    <TextUnit id="8501" loc="14.85">σημαίνειν, μὴ δ' ἄμμιν ἀνασσέμεν, οἷσιν ἄρα Ζεὺς</TextUnit>
    <TextUnit id="8502" loc="14.86">ἐκ νεότητος ἔδωκε καὶ ἐς γῆρας τολυπεύειν</TextUnit>
    <TextUnit id="8503" loc="14.87">ἀργαλέους πολέμους, ὄφρα φθιόμεσθα ἕκαστος.</TextUnit>
    <TextUnit id="8504" loc="14.88">οὕτω δὴ μέμονας Τρώων πόλιν εὐρυάγυιαν</TextUnit>
    <TextUnit id="8505" loc="14.89">καλλείψειν, ἧς εἵνεκ' ὀϊζύομεν κακὰ πολλά;</TextUnit>
    <TextUnit id="8506" loc="14.90">σίγα, μή τίς τ' ἄλλος ̓Αχαιῶν τοῦτον ἀκούσῃ</TextUnit>
    <TextUnit id="8507" loc="14.91">μῦθον, ὃν οὔ κεν ἀνήρ γε διὰ στόμα πάμπαν ἄγοιτο</TextUnit>
    <TextUnit id="8508" loc="14.92">ὅς τις ἐπίσταιτο ᾗσι φρεσὶν ἄρτια βάζειν</TextUnit>
    <TextUnit id="8509" loc="14.93">σκηπτοῦχός τ' εἴη, καί οἱ πειθοίατο λαοὶ</TextUnit>
    <TextUnit id="8510" loc="14.94">τοσσοίδ' ὅσσοισιν σὺ μετ' ̓Αργείοισιν ἀνάσσεις:</TextUnit>
    <TextUnit id="8511" loc="14.95">νῦν δέ σευ ὠνοσάμην πάγχυ φρένας, οἷον ἔειπες:</TextUnit>
    <TextUnit id="8512" loc="14.96">ὃς κέλεαι πολέμοιο συνεσταότος καὶ ἀϋτῆς</TextUnit>
    <TextUnit id="8513" loc="14.97">νῆας ἐϋσσέλμους ἅλαδ' ἑλκέμεν, ὄφρ' ἔτι μᾶλλον</TextUnit>
    <TextUnit id="8514" loc="14.98">Τρωσὶ μὲν εὐκτὰ γένηται ἐπικρατέουσί περ ἔμπης,</TextUnit>
    <TextUnit id="8515" loc="14.99">ἡμῖν δ' αἰπὺς ὄλεθρος ἐπιρρέπῃ. οὐ γὰρ ̓Αχαιοὶ</TextUnit>
    <TextUnit id="8516" loc="14.100">σχήσουσιν πόλεμον νηῶν ἅλα δ' ἑλκομενάων,</TextUnit>
    <TextUnit id="8517" loc="14.101">ἀλλ' ἀποπαπτανέουσιν, ἐρωήσουσι δὲ χάρμης.</TextUnit>
    <TextUnit id="8518" loc="14.102">ἔνθά κε σὴ βουλὴ δηλήσεται ὄρχαμε λαῶν.</TextUnit>
    <TextUnit id="8519" loc="14.103">τὸν δ' ἠμείβετ' ἔπειτα ἄναξ ἀνδρῶν ̓Αγαμέμνων:</TextUnit>
    <TextUnit id="8520" loc="14.104">ὦ ̓Οδυσεῦ μάλα πώς με καθίκεο θυμὸν ἐνιπῇ</TextUnit>
    <TextUnit id="8521" loc="14.105">ἀργαλέῃ: ἀτὰρ οὐ μὲν ἐγὼν ἀέκοντας ἄνωγα</TextUnit>
    <TextUnit id="8522" loc="14.106">νῆας ἐϋσσέλμους ἅλα δ' ἑλκέμεν υἷας ̓Αχαιῶν.</TextUnit>
    <TextUnit id="8523" loc="14.107">νῦν δ' εἴη ὃς τῆσδέ γ' ἀμείνονα μῆτιν ἐνίσποι</TextUnit>
    <TextUnit id="8524" loc="14.108">ἢ νέος ἠὲ παλαιός: ἐμοὶ δέ κεν ἀσμένῳ εἴη.</TextUnit>
    <TextUnit id="8525" loc="14.109">τοῖσι δὲ καὶ μετέειπε βοὴν ἀγαθὸς Διομήδης:</TextUnit>
    <TextUnit id="8526" loc="14.110">ἐγγὺς ἀνήρ: οὐ δηθὰ ματεύσομεν: αἴ κ' ἐθέλητε</TextUnit>
    <TextUnit id="8527" loc="14.111">πείθεσθαι, καὶ μή τι κότῳ ἀγάσησθε ἕκαστος</TextUnit>
    <TextUnit id="8528" loc="14.112">οὕνεκα δὴ γενεῆφι νεώτατός εἰμι μεθ' ὑμῖν:</TextUnit>
    <TextUnit id="8529" loc="14.113">πατρὸς δ' ἐξ ἀγαθοῦ καὶ ἐγὼ γένος εὔχομαι εἶναι</TextUnit>
    <TextUnit id="8530" loc="14.114">Τυδέος, ὃν Θήβῃσι χυτὴ κατὰ γαῖα καλύπτει.</TextUnit>
    <TextUnit id="8531" loc="14.115">πορθεῖ γὰρ τρεῖς παῖδες ἀμύμονες ἐξεγένοντο,</TextUnit>
    <TextUnit id="8532" loc="14.116">οἴκεον δ' ἐν Πλευρῶνι καὶ αἰπεινῇ Καλυδῶνι</TextUnit>
    <TextUnit id="8533" loc="14.117">̓́Αγριος ἠδὲ Μέλας, τρίτατος δ' ἦν ἱππότα Οἰνεὺς</TextUnit>
    <TextUnit id="8534" loc="14.118">πατρὸς ἐμοῖο πατήρ: ἀρετῇ δ' ἦν ἔξοχος αὐτῶν.</TextUnit>
    <TextUnit id="8535" loc="14.119">ἀλλ' ὃ μὲν αὐτόθι μεῖνε, πατὴρ δ' ἐμὸς ̓́Αργεϊ νάσθη</TextUnit>
    <TextUnit id="8536" loc="14.120">πλαγχθείς: ὡς γάρ που Ζεὺς ἤθελε καὶ θεοὶ ἄλλοι.</TextUnit>
    <TextUnit id="8537" loc="14.121">̓Αδρήστοιο δ' ἔγημε θυγατρῶν, ναῖε δὲ δῶμα</TextUnit>
    <TextUnit id="8538" loc="14.122">ἀφνειὸν βιότοιο, ἅλις δέ οἱ ἦσαν ἄρουραι</TextUnit>
    <TextUnit id="8539" loc="14.123">πυροφόροι, πολλοὶ δὲ φυτῶν ἔσαν ὄρχατοι ἀμφίς,</TextUnit>
    <TextUnit id="8540" loc="14.124">πολλὰ δέ οἱ πρόβατ' ἔσκε: κέκαστο δὲ πάντας ̓Αχαιοὺς</TextUnit>
    <TextUnit id="8541" loc="14.125">ἐγχείῃ: τὰ δὲ μέλλετ' ἀκουέμεν, εἰ ἐτεόν περ.</TextUnit>
    <TextUnit id="8542" loc="14.126">τὼ οὐκ ἄν με γένος γε κακὸν καὶ ἀνάλκιδα φάντες</TextUnit>
    <TextUnit id="8543" loc="14.127">μῦθον ἀτιμήσαιτε πεφασμένον ὅν κ' ἐὺ̈ εἴπω.</TextUnit>
    <TextUnit id="8544" loc="14.128">δεῦτ' ἴομεν πόλεμον δὲ καὶ οὐτάμενοί περ ἀνάγκῃ.</TextUnit>
    <TextUnit id="8545" loc="14.129">ἔνθα δ' ἔπειτ' αὐτοὶ μὲν ἐχώμεθα δηϊοτῆτος</TextUnit>
    <TextUnit id="8546" loc="14.130">ἐκ βελέων, μή πού τις ἐφ' ἕλκεϊ ἕλκος ἄρηται:</TextUnit>
    <TextUnit id="8547" loc="14.131">ἄλλους δ' ὀτρύνοντες ἐνήσομεν, οἳ τὸ πάρος περ</TextUnit>
    <TextUnit id="8548" loc="14.132">θυμῷ ἦρα φέροντες ἀφεστᾶς' οὐδὲ μάχονται.</TextUnit>
    <TextUnit id="8549" loc="14.133">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο:</TextUnit>
    <TextUnit id="8550" loc="14.134">βὰν δ' ἴμεν, ἦρχε δ' ἄρά σφιν ἄναξ ἀνδρῶν ̓Αγαμέμνων.</TextUnit>
    <TextUnit id="8551" loc="14.135">οὐδ' ἀλαοσκοπιὴν εἶχε κλυτὸς ἐννοσίγαιος,</TextUnit>
    <TextUnit id="8552" loc="14.136">ἀλλὰ μετ' αὐτοὺς ἦλθε παλαιῷ φωτὶ ἐοικώς,</TextUnit>
    <TextUnit id="8553" loc="14.137">δεξιτερὴν δ' ἕλε χεῖρ' ̓Αγαμέμνονος ̓Ατρεί̈δαο,</TextUnit>
    <TextUnit id="8554" loc="14.138">καί μιν φωνήσας ἔπεα πτερόεντα προσηύδα:</TextUnit>
    <TextUnit id="8555" loc="14.139">̓Ατρεί̈δη νῦν δή που ̓Αχιλλῆος ὀλοὸν κῆρ</TextUnit>
    <TextUnit id="8556" loc="14.140">γηθεῖ ἐνὶ στήθεσσι φόνον καὶ φύζαν ̓Αχαιῶν</TextUnit>
    <TextUnit id="8557" loc="14.141">δερκομένῳ, ἐπεὶ οὔ οἱ ἔνι φρένες οὐδ' ἠβαιαί.</TextUnit>
    <TextUnit id="8558" loc="14.142">ἀλλ' ὃ μὲν ὣς ἀπόλοιτο, θεὸς δέ ἑ σιφλώσειε:</TextUnit>
    <TextUnit id="8559" loc="14.143">σοὶ δ' οὔ πω μάλα πάγχυ θεοὶ μάκαρες κοτέουσιν,</TextUnit>
    <TextUnit id="8560" loc="14.144">ἀλλ' ἔτι που Τρώων ἡγήτορες ἠδὲ μέδοντες</TextUnit>
    <TextUnit id="8561" loc="14.145">εὐρὺ κονίσουσιν πεδίον, σὺ δ' ἐπόψεαι αὐτὸς</TextUnit>
    <TextUnit id="8562" loc="14.146">φεύγοντας προτὶ ἄστυ νεῶν ἄπο καὶ κλισιάων.</TextUnit>
    <TextUnit id="8563" loc="14.147">ὣς εἰπὼν μέγ' ἄϋσεν ἐπεσσύμενος πεδίοιο.</TextUnit>
    <TextUnit id="8564" loc="14.148">ὅσσόν τ' ἐννεάχιλοι ἐπίαχον ἢ δεκάχιλοι</TextUnit>
    <TextUnit id="8565" loc="14.149">ἀνέρες ἐν πολέμῳ ἔριδα ξυνάγοντες ̓́Αρηος,</TextUnit>
    <TextUnit id="8566" loc="14.150">τόσσην ἐκ στήθεσφιν ὄπα κρείων ἐνοσίχθων</TextUnit>
    <TextUnit id="8567" loc="14.151">ἧκεν: ̓Αχαιοῖσιν δὲ μέγα σθένος ἔμβαλ' ἑκάστῳ</TextUnit>
    <TextUnit id="8568" loc="14.152">καρδίῃ, ἄληκτον πολεμίζειν ἠδὲ μάχεσθαι.</TextUnit>
    <TextUnit id="8569" loc="14.153">̔́Ηρη δ' εἰσεῖδε χρυσόθρονος ὀφθαλμοῖσι</TextUnit>
    <TextUnit id="8570" loc="14.154">στᾶς' ἐξ Οὐλύμποιο ἀπὸ ῥίου: αὐτίκα δ' ἔγνω</TextUnit>
    <TextUnit id="8571" loc="14.155">τὸν μὲν ποιπνύοντα μάχην ἀνὰ κυδιάνειραν</TextUnit>
    <TextUnit id="8572" loc="14.156">αὐτοκασίγνητον καὶ δαέρα, χαῖρε δὲ θυμῷ:</TextUnit>
    <TextUnit id="8573" loc="14.157">Ζῆνα δ' ἐπ' ἀκροτάτης κορυφῆς πολυπίδακος ̓́Ιδης</TextUnit>
    <TextUnit id="8574" loc="14.158">ἥμενον εἰσεῖδε, στυγερὸς δέ οἱ ἔπλετο θυμῷ.</TextUnit>
    <TextUnit id="8575" loc="14.159">μερμήριξε δ' ἔπειτα βοῶπις πότνια ̔́Ηρη</TextUnit>
    <TextUnit id="8576" loc="14.160">ὅππως ἐξαπάφοιτο Διὸς νόον αἰγιόχοιο:</TextUnit>
    <TextUnit id="8577" loc="14.161">ἥδε δέ οἱ κατὰ θυμὸν ἀρίστη φαίνετο βουλὴ</TextUnit>
    <TextUnit id="8578" loc="14.162">ἐλθεῖν εἰς ̓́Ιδην εὖ ἐντύνασαν ἓ αὐτήν,</TextUnit>
    <TextUnit id="8579" loc="14.163">εἴ πως ἱμείραιτο παραδραθέειν φιλότητι</TextUnit>
    <TextUnit id="8580" loc="14.164">ᾗ χροιῇ, τῷ δ' ὕπνον ἀπήμονά τε λιαρόν τε</TextUnit>
    <TextUnit id="8581" loc="14.165">χεύῃ ἐπὶ βλεφάροισιν ἰδὲ φρεσὶ πευκαλίμῃσι.</TextUnit>
    <TextUnit id="8582" loc="14.166">βῆ δ' ἴμεν ἐς θάλαμον, τόν οἱ φίλος υἱὸς ἔτευξεν</TextUnit>
    <TextUnit id="8583" loc="14.167">̔́Ηφαιστος, πυκινὰς δὲ θύρας σταθμοῖσιν ἐπῆρσε</TextUnit>
    <TextUnit id="8584" loc="14.168">κληῖ̈δι κρυπτῇ, τὴν δ' οὐ θεὸς ἄλλος ἀνῷγεν:</TextUnit>
    <TextUnit id="8585" loc="14.169">ἔνθ' ἥ γ' εἰσελθοῦσα θύρας ἐπέθηκε φαεινάς.</TextUnit>
    <TextUnit id="8586" loc="14.170">ἀμβροσίῃ μὲν πρῶτον ἀπὸ χροὸς ἱμερόεντος</TextUnit>
    <TextUnit id="8587" loc="14.171">λύματα πάντα κάθηρεν, ἀλείψατο δὲ λίπ' ἐλαίῳ</TextUnit>
    <TextUnit id="8588" loc="14.172">ἀμβροσίῳ ἑδανῷ, τό ῥά οἱ τεθυωμένον ἦεν:</TextUnit>
    <TextUnit id="8589" loc="14.173">τοῦ καὶ κινυμένοιο Διὸς κατὰ χαλκοβατὲς δῶ</TextUnit>
    <TextUnit id="8590" loc="14.174">ἔμπης ἐς γαῖάν τε καὶ οὐρανὸν ἵκετ' ἀϋτμή.</TextUnit>
    <TextUnit id="8591" loc="14.175">τῷ ῥ' ἥ γε χρόα καλὸν ἀλειψαμένη ἰδὲ χαίτας</TextUnit>
    <TextUnit id="8592" loc="14.176">πεξαμένη χερσὶ πλοκάμους ἔπλεξε φαεινοὺς</TextUnit>
    <TextUnit id="8593" loc="14.177">καλοὺς ἀμβροσίους ἐκ κράατος ἀθανάτοιο.</TextUnit>
    <TextUnit id="8594" loc="14.178">ἀμφὶ δ' ἄρ' ἀμβρόσιον ἑανὸν ἕσαθ', ὅν οἱ ̓Αθήνη</TextUnit>
    <TextUnit id="8595" loc="14.179">ἔξυς' ἀσκήσασα, τίθει δ' ἐνὶ δαίδαλα πολλά:</TextUnit>
    <TextUnit id="8596" loc="14.180">χρυσείῃς δ' ἐνετῇσι κατὰ στῆθος περονᾶτο.</TextUnit>
    <TextUnit id="8597" loc="14.181">ζώσατο δὲ ζώνῃ ἑκατὸν θυσάνοις ἀραρυίῃ,</TextUnit>
    <TextUnit id="8598" loc="14.182">ἐν δ' ἄρα ἕρματα ἧκεν ἐϋτρήτοισι λοβοῖσι</TextUnit>
    <TextUnit id="8599" loc="14.183">τρίγληνα μορόεντα: χάρις δ' ἀπελάμπετο πολλή.</TextUnit>
    <TextUnit id="8600" loc="14.184">κρηδέμνῳ δ' ἐφύπερθε καλύψατο δῖα θεάων</TextUnit>
    <TextUnit id="8601" loc="14.185">καλῷ νηγατέῳ: λευκὸν δ' ἦν ἠέλιος ὥς:</TextUnit>
    <TextUnit id="8602" loc="14.186">ποσσὶ δ' ὑπὸ λιπαροῖσιν ἐδήσατο καλὰ πέδιλα.</TextUnit>
    <TextUnit id="8603" loc="14.187">αὐτὰρ ἐπεὶ δὴ πάντα περὶ χροὶ̈ θήκατο κόσμον</TextUnit>
    <TextUnit id="8604" loc="14.188">βῆ ῥ' ἴμεν ἐκ θαλάμοιο, καλεσσαμένη δ' ̓Αφροδίτην</TextUnit>
    <TextUnit id="8605" loc="14.189">τῶν ἄλλων ἀπάνευθε θεῶν πρὸς μῦθον ἔειπε:</TextUnit>
    <TextUnit id="8606" loc="14.190">ἦ ῥά νύ μοί τι πίθοιο φίλον τέκος ὅττί κεν εἴπω,</TextUnit>
    <TextUnit id="8607" loc="14.191">ἦέ κεν ἀρνήσαιο κοτεσσαμένη τό γε θυμῷ,</TextUnit>
    <TextUnit id="8608" loc="14.192">οὕνεκ' ἐγὼ Δαναοῖσι, σὺ δὲ Τρώεσσιν ἀρήγεις;</TextUnit>
    <TextUnit id="8609" loc="14.193">τὴν δ' ἠμείβετ' ἔπειτα Διὸς θυγάτηρ ̓Αφροδίτη:</TextUnit>
    <TextUnit id="8610" loc="14.194">̔́Ηρη πρέσβα θεὰ θύγατερ μεγάλοιο Κρόνοιο</TextUnit>
    <TextUnit id="8611" loc="14.195">αὔδα ὅ τι φρονέεις: τελέσαι δέ με θυμὸς ἄνωγεν,</TextUnit>
    <TextUnit id="8612" loc="14.196">εἰ δύναμαι τελέσαι γε καὶ εἰ τετελεσμένον ἐστίν.</TextUnit>
    <TextUnit id="8613" loc="14.197">τὴν δὲ δολοφρονέουσα προσηύδα πότνια ̔́Ηρη:</TextUnit>
    <TextUnit id="8614" loc="14.198">δὸς νῦν μοι φιλότητα καὶ ἵμερον, ᾧ τε σὺ πάντας</TextUnit>
    <TextUnit id="8615" loc="14.199">δαμνᾷ ἀθανάτους ἠδὲ θνητοὺς ἀνθρώπους.</TextUnit>
    <TextUnit id="8616" loc="14.200">εἶμι γὰρ ὀψομένη πολυφόρβου πείρατα γαίης,</TextUnit>
    <TextUnit id="8617" loc="14.201">̓Ωκεανόν τε θεῶν γένεσιν καὶ μητέρα Τηθύν,</TextUnit>
    <TextUnit id="8618" loc="14.202">οἵ μ' ἐν σφοῖσι δόμοισιν ἐὺ̈ τρέφον ἠδ' ἀτίταλλον</TextUnit>
    <TextUnit id="8619" loc="14.203">δεξάμενοι ̔Ρείας, ὅτε τε Κρόνον εὐρύοπα Ζεὺς</TextUnit>
    <TextUnit id="8620" loc="14.204">γαίης νέρθε καθεῖσε καὶ ἀτρυγέτοιο θαλάσσης:</TextUnit>
    <TextUnit id="8621" loc="14.205">τοὺς εἶμ' ὀψομένη, καί σφ' ἄκριτα νείκεα λύσω:</TextUnit>
    <TextUnit id="8622" loc="14.206">ἤδη γὰρ δηρὸν χρόνον ἀλλήλων ἀπέχονται</TextUnit>
    <TextUnit id="8623" loc="14.207">εὐνῆς καὶ φιλότητος, ἐπεὶ χόλος ἔμπεσε θυμῷ.</TextUnit>
    <TextUnit id="8624" loc="14.208">εἰ κείνω ἐπέεσσι παραιπεπιθοῦσα φίλον κῆρ</TextUnit>
    <TextUnit id="8625" loc="14.209">εἰς εὐνὴν ἀνέσαιμι ὁμωθῆναι φιλότητι,</TextUnit>
    <TextUnit id="8626" loc="14.210">αἰεί κέ σφι φίλη τε καὶ αἰδοίη καλεοίμην.</TextUnit>
    <TextUnit id="8627" loc="14.211">τὴν δ' αὖτε προσέειπε φιλομειδὴς ̓Αφροδίτη:</TextUnit>
    <TextUnit id="8628" loc="14.212">οὐκ ἔστ' οὐδὲ ἔοικε τεὸν ἔπος ἀρνήσασθαι:</TextUnit>
    <TextUnit id="8629" loc="14.213">Ζηνὸς γὰρ τοῦ ἀρίστου ἐν ἀγκοίνῃσιν ἰαύεις.</TextUnit>
    <TextUnit id="8630" loc="14.214">ἦ, καὶ ἀπὸ στήθεσφιν ἐλύσατο κεστὸν ἱμάντα</TextUnit>
    <TextUnit id="8631" loc="14.215">ποικίλον, ἔνθα δέ οἱ θελκτήρια πάντα τέτυκτο:</TextUnit>
    <TextUnit id="8632" loc="14.216">ἔνθ' ἔνι μὲν φιλότης, ἐν δ' ἵμερος, ἐν δ' ὀαριστὺς</TextUnit>
    <TextUnit id="8633" loc="14.217">πάρφασις, ἥ τ' ἔκλεψε νόον πύκα περ φρονεόντων.</TextUnit>
    <TextUnit id="8634" loc="14.218">τόν ῥά οἱ ἔμβαλε χερσὶν ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="8635" loc="14.219">τῆ νῦν τοῦτον ἱμάντα τεῷ ἐγκάτθεο κόλπῳ</TextUnit>
    <TextUnit id="8636" loc="14.220">ποικίλον, ᾧ ἔνι πάντα τετεύχαται: οὐδέ σέ φημι</TextUnit>
    <TextUnit id="8637" loc="14.221">ἄπρηκτόν γε νέεσθαι, ὅ τι φρεσὶ σῇσι μενοινᾷς.</TextUnit>
    <TextUnit id="8638" loc="14.222">ὣς φάτο, μείδησεν δὲ βοῶπις πότνια ̔́Ηρη,</TextUnit>
    <TextUnit id="8639" loc="14.223">μειδήσασα δ' ἔπειτα ἑῷ ἐγκάτθετο κόλπῳ.</TextUnit>
    <TextUnit id="8640" loc="14.224">ἣ μὲν ἔβη πρὸς δῶμα Διὸς θυγάτηρ ̓Αφροδίτη,</TextUnit>
    <TextUnit id="8641" loc="14.225">̔́Ηρη δ' ἀί̈ξασα λίπεν ῥίον Οὐλύμποιο,</TextUnit>
    <TextUnit id="8642" loc="14.226">Πιερίην δ' ἐπιβᾶσα καὶ ̓Ημαθίην ἐρατεινὴν</TextUnit>
    <TextUnit id="8643" loc="14.227">σεύατ' ἐφ' ἱπποπόλων Θρῃκῶν ὄρεα νιφόεντα</TextUnit>
    <TextUnit id="8644" loc="14.228">ἀκροτάτας κορυφάς: οὐδὲ χθόνα μάρπτε ποδοῖιν:</TextUnit>
    <TextUnit id="8645" loc="14.229">ἐξ ̓Αθόω δ' ἐπὶ πόντον ἐβήσετο κυμαίνοντα,</TextUnit>
    <TextUnit id="8646" loc="14.230">Λῆμνον δ' εἰσαφίκανε πόλιν θείοιο Θόαντος.</TextUnit>
    <TextUnit id="8647" loc="14.231">ἔνθ' ̔́Υπνῳ ξύμβλητο κασιγνήτῳ Θανάτοιο,</TextUnit>
    <TextUnit id="8648" loc="14.232">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζεν:</TextUnit>
    <TextUnit id="8649" loc="14.233">̔́Υπνε ἄναξ πάντων τε θεῶν πάντων τ' ἀνθρώπων,</TextUnit>
    <TextUnit id="8650" loc="14.234">ἠμὲν δή ποτ' ἐμὸν ἔπος ἔκλυες, ἠδ' ἔτι καὶ νῦν</TextUnit>
    <TextUnit id="8651" loc="14.235">πείθευ: ἐγὼ δέ κέ τοι ἰδέω χάριν ἤματα πάντα.</TextUnit>
    <TextUnit id="8652" loc="14.236">κοίμησόν μοι Ζηνὸς ὑπ' ὀφρύσιν ὄσσε φαεινὼ</TextUnit>
    <TextUnit id="8653" loc="14.237">αὐτίκ' ἐπεί κεν ἐγὼ παραλέξομαι ἐν φιλότητι.</TextUnit>
    <TextUnit id="8654" loc="14.238">δῶρα δέ τοι δώσω καλὸν θρόνον ἄφθιτον αἰεὶ</TextUnit>
    <TextUnit id="8655" loc="14.239">χρύσεον: ̔́Ηφαιστος δέ κ' ἐμὸς πάϊς ἀμφιγυήεις</TextUnit>
    <TextUnit id="8656" loc="14.240">τεύξει' ἀσκήσας, ὑπὸ δὲ θρῆνυν ποσὶν ἥσει,</TextUnit>
    <TextUnit id="8657" loc="14.241">τῷ κεν ἐπισχοίης λιπαροὺς πόδας εἰλαπινάζων.</TextUnit>
    <TextUnit id="8658" loc="14.242">τὴν δ' ἀπαμειβόμενος προσεφώνεε νήδυμος ̔́Υπνος:</TextUnit>
    <TextUnit id="8659" loc="14.243">̔́Ηρη πρέσβα θεὰ θύγατερ μεγάλοιο Κρόνοιο</TextUnit>
    <TextUnit id="8660" loc="14.244">ἄλλον μέν κεν ἔγωγε θεῶν αἰειγενετάων</TextUnit>
    <TextUnit id="8661" loc="14.245">ῥεῖα κατευνήσαιμι, καὶ ἂν ποταμοῖο ῥέεθρα</TextUnit>
    <TextUnit id="8662" loc="14.246">̓Ωκεανοῦ, ὅς περ γένεσις πάντεσσι τέτυκται:</TextUnit>
    <TextUnit id="8663" loc="14.247">Ζηνὸς δ' οὐκ ἂν ἔγωγε Κρονίονος ἆσσον ἱκοίμην</TextUnit>
    <TextUnit id="8664" loc="14.248">οὐδὲ κατευνήσαιμ', ὅτε μὴ αὐτός γε κελεύοι.</TextUnit>
    <TextUnit id="8665" loc="14.249">ἤδη γάρ με καὶ ἄλλο τεὴ ἐπίνυσσεν ἐφετμὴ</TextUnit>
    <TextUnit id="8666" loc="14.250">ἤματι τῷ ὅτε κεῖνος ὑπέρθυμος Διὸς υἱὸς</TextUnit>
    <TextUnit id="8667" loc="14.251">ἔπλεεν ̓Ιλιόθεν Τρώων πόλιν ἐξαλαπάξας.</TextUnit>
    <TextUnit id="8668" loc="14.252">ἤτοι ἐγὼ μὲν ἔλεξα Διὸς νόον αἰγιόχοιο</TextUnit>
    <TextUnit id="8669" loc="14.253">νήδυμος ἀμφιχυθείς: σὺ δέ οἱ κακὰ μήσαο θυμῷ</TextUnit>
    <TextUnit id="8670" loc="14.254">ὄρσας' ἀργαλέων ἀνέμων ἐπὶ πόντον ἀήτας,</TextUnit>
    <TextUnit id="8671" loc="14.255">καί μιν ἔπειτα Κόων δ' εὖ ναιομένην ἀπένεικας</TextUnit>
    <TextUnit id="8672" loc="14.256">νόσφι φίλων πάντων. ὃ δ' ἐπεγρόμενος χαλέπαινε</TextUnit>
    <TextUnit id="8673" loc="14.257">ῥιπτάζων κατὰ δῶμα θεούς, ἐμὲ δ' ἔξοχα πάντων</TextUnit>
    <TextUnit id="8674" loc="14.258">ζήτει: καί κέ μ' ἄϊστον ἀπ' αἰθέρος ἔμβαλε πόντῳ,</TextUnit>
    <TextUnit id="8675" loc="14.259">εἰ μὴ Νὺξ δμήτειρα θεῶν ἐσάωσε καὶ ἀνδρῶν:</TextUnit>
    <TextUnit id="8676" loc="14.260">τὴν ἱκόμην φεύγων, ὃ δ' ἐπαύσατο χωόμενός περ.</TextUnit>
    <TextUnit id="8677" loc="14.261">ἅζετο γὰρ μὴ Νυκτὶ θοῇ ἀποθύμια ἕρδοι.</TextUnit>
    <TextUnit id="8678" loc="14.262">νῦν αὖ τοῦτό μ' ἄνωγας ἀμήχανον ἄλλο τελέσσαι.</TextUnit>
    <TextUnit id="8679" loc="14.263">τὸν δ' αὖτε προσέειπε βοῶπις πότνια ̔́Ηρη:</TextUnit>
    <TextUnit id="8680" loc="14.264">̔́Υπνε τί ἢ δὲ σὺ ταῦτα μετὰ φρεσὶ σῇσι μενοινᾷς;</TextUnit>
    <TextUnit id="8681" loc="14.265">ἦ φῂς ὣς Τρώεσσιν ἀρηξέμεν εὐρύοπα Ζῆν</TextUnit>
    <TextUnit id="8682" loc="14.266">ὡς ̔Ηρακλῆος περιχώσατο παῖδος ἑοῖο;</TextUnit>
    <TextUnit id="8683" loc="14.267">ἀλλ' ἴθ', ἐγὼ δέ κέ τοι Χαρίτων μίαν ὁπλοτεράων</TextUnit>
    <TextUnit id="8684" loc="14.268">δώσω ὀπυιέμεναι καὶ σὴν κεκλῆσθαι ἄκοιτιν.</TextUnit>
    <TextUnit id="8685" loc="14.270">ὣς φάτο, χήρατο δ' ̔́Υπνος, ἀμειβόμενος δὲ προσηύδα:</TextUnit>
    <TextUnit id="8686" loc="14.271">ἄγρει νῦν μοι ὄμοσσον ἀάατον Στυγὸς ὕδωρ,</TextUnit>
    <TextUnit id="8687" loc="14.272">χειρὶ δὲ τῇ ἑτέρῃ μὲν ἕλε χθόνα πουλυβότειραν,</TextUnit>
    <TextUnit id="8688" loc="14.273">τῇ δ' ἑτέρῃ ἅλα μαρμαρέην, ἵνα νῶϊν ἅπαντες</TextUnit>
    <TextUnit id="8689" loc="14.274">μάρτυροι ὦς' οἳ ἔνερθε θεοὶ Κρόνον ἀμφὶς ἐόντες,</TextUnit>
    <TextUnit id="8690" loc="14.275">ἦ μὲν ἐμοὶ δώσειν Χαρίτων μίαν ὁπλοτεράων</TextUnit>
    <TextUnit id="8691" loc="14.276">Πασιθέην, ἧς τ' αὐτὸς ἐέλδομαι ἤματα πάντα.</TextUnit>
    <TextUnit id="8692" loc="14.277">ὣς ἔφατ', οὐδ' ἀπίθησε θεὰ λευκώλενος ̔́Ηρη,</TextUnit>
    <TextUnit id="8693" loc="14.278">ὄμνυε δ' ὡς ἐκέλευε, θεοὺς δ' ὀνόμηνεν ἅπαντας</TextUnit>
    <TextUnit id="8694" loc="14.279">τοὺς ὑποταρταρίους οἳ Τιτῆνες καλέονται.</TextUnit>
    <TextUnit id="8695" loc="14.280">αὐτὰρ ἐπεί ῥ' ὄμοσέν τε τελεύτησέν τε τὸν ὅρκον,</TextUnit>
    <TextUnit id="8696" loc="14.281">τὼ βήτην Λήμνου τε καὶ ̓́Ιμβρου ἄστυ λιπόντε</TextUnit>
    <TextUnit id="8697" loc="14.282">ἠέρα ἑσσαμένω ῥίμφα πρήσσοντε κέλευθον.</TextUnit>
    <TextUnit id="8698" loc="14.283">̓́Ιδην δ' ἱκέσθην πολυπίδακα μητέρα θηρῶν</TextUnit>
    <TextUnit id="8699" loc="14.284">Λεκτόν, ὅθι πρῶτον λιπέτην ἅλα: τὼ δ' ἐπὶ χέρσου</TextUnit>
    <TextUnit id="8700" loc="14.285">βήτην, ἀκροτάτη δὲ ποδῶν ὕπο σείετο ὕλη.</TextUnit>
    <TextUnit id="8701" loc="14.286">ἔνθ' ̔́Υπνος μὲν ἔμεινε πάρος Διὸς ὄσσε ἰδέσθαι</TextUnit>
    <TextUnit id="8702" loc="14.287">εἰς ἐλάτην ἀναβὰς περιμήκετον, ἣ τότ' ἐν ̓́Ιδῃ</TextUnit>
    <TextUnit id="8703" loc="14.288">μακροτάτη πεφυυῖα δι' ἠέρος αἰθέρ' ἵκανεν:</TextUnit>
    <TextUnit id="8704" loc="14.289">ἔνθ' ἧστ' ὄζοισιν πεπυκασμένος εἰλατίνοισιν</TextUnit>
    <TextUnit id="8705" loc="14.290">ὄρνιθι λιγυρῇ ἐναλίγκιος, ἥν τ' ἐν ὄρεσσι</TextUnit>
    <TextUnit id="8706" loc="14.291">χαλκίδα κικλήσκουσι θεοί, ἄνδρες δὲ κύμινδιν.</TextUnit>
    <TextUnit id="8707" loc="14.292">̔́Ηρη δὲ κραιπνῶς προσεβήσετο Γάργαρον ἄκρον</TextUnit>
    <TextUnit id="8708" loc="14.293">̓́Ιδης ὑψηλῆς: ἴδε δὲ νεφεληγερέτα Ζεύς.</TextUnit>
    <TextUnit id="8709" loc="14.294">ὡς δ' ἴδεν, ὥς μιν ἔρως πυκινὰς φρένας ἀμφεκάλυψεν,</TextUnit>
    <TextUnit id="8710" loc="14.295">οἷον ὅτε πρῶτόν περ ἐμισγέσθην φιλότητι</TextUnit>
    <TextUnit id="8711" loc="14.296">εἰς εὐνὴν φοιτῶντε, φίλους λήθοντε τοκῆας.</TextUnit>
    <TextUnit id="8712" loc="14.297">στῆ δ' αὐτῆς προπάροιθεν ἔπος τ' ἔφατ' ἔκ τ' ὀνόμαζεν:</TextUnit>
    <TextUnit id="8713" loc="14.298">̔́Ηρη πῇ μεμαυῖα κατ' Οὐλύμπου τόδ' ἱκάνεις;</TextUnit>
    <TextUnit id="8714" loc="14.299">ἵπποι δ' οὐ παρέασι καὶ ἅρματα τῶν κ' ἐπιβαίης.</TextUnit>
    <TextUnit id="8715" loc="14.300">τὸν δὲ δολοφρονέουσα προσηύδα πότνια ̔́Ηρη:</TextUnit>
    <TextUnit id="8716" loc="14.301">ἔρχομαι ὀψομένη πολυφόρβου πείρατα γαίης,</TextUnit>
    <TextUnit id="8717" loc="14.302">̓Ωκεανόν τε θεῶν γένεσιν καὶ μητέρα Τηθύν,</TextUnit>
    <TextUnit id="8718" loc="14.303">οἵ με σφοῖσι δόμοισιν ἐὺ̈ τρέφον ἠδ' ἀτίταλλον:</TextUnit>
    <TextUnit id="8719" loc="14.304">τοὺς εἶμ' ὀψομένη, καί σφ' ἄκριτα νείκεα λύσω:</TextUnit>
    <TextUnit id="8720" loc="14.305">ἤδη γὰρ δηρὸν χρόνον ἀλλήλων ἀπέχονται</TextUnit>
    <TextUnit id="8721" loc="14.306">εὐνῆς καὶ φιλότητος, ἐπεὶ χόλος ἔμπεσε θυμῷ.</TextUnit>
    <TextUnit id="8722" loc="14.307">ἵπποι δ' ἐν πρυμνωρείῃ πολυπίδακος ̓́Ιδης</TextUnit>
    <TextUnit id="8723" loc="14.308">ἑστᾶς', οἵ μ' οἴσουσιν ἐπὶ τραφερήν τε καὶ ὑγρήν.</TextUnit>
    <TextUnit id="8724" loc="14.309">νῦν δὲ σεῦ εἵνεκα δεῦρο κατ' Οὐλύμπου τόδ' ἱκάνω,</TextUnit>
    <TextUnit id="8725" loc="14.310">μή πώς μοι μετέπειτα χολώσεαι, αἴ κε σιωπῇ</TextUnit>
    <TextUnit id="8726" loc="14.311">οἴχωμαι πρὸς δῶμα βαθυρρόου ̓Ωκεανοῖο.</TextUnit>
    <TextUnit id="8727" loc="14.312">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="8728" loc="14.313">̔́Ηρη κεῖσε μὲν ἔστι καὶ ὕστερον ὁρμηθῆναι,</TextUnit>
    <TextUnit id="8729" loc="14.314">νῶϊ δ' ἄγ' ἐν φιλότητι τραπείομεν εὐνηθέντε.</TextUnit>
    <TextUnit id="8730" loc="14.315">οὐ γάρ πώ ποτέ μ' ὧδε θεᾶς ἔρος οὐδὲ γυναικὸς</TextUnit>
    <TextUnit id="8731" loc="14.316">θυμὸν ἐνὶ στήθεσσι περιπροχυθεὶς ἐδάμασσεν,</TextUnit>
    <TextUnit id="8732" loc="14.317">οὐδ' ὁπότ' ἠρασάμην ̓Ιξιονίης ἀλόχοιο,</TextUnit>
    <TextUnit id="8733" loc="14.318">ἣ τέκε Πειρίθοον θεόφιν μήστωρ' ἀτάλαντον:</TextUnit>
    <TextUnit id="8734" loc="14.319">οὐδ' ὅτε περ Δανάης καλλισφύρου ̓Ακρισιώνης,</TextUnit>
    <TextUnit id="8735" loc="14.320">ἣ τέκε Περσῆα πάντων ἀριδείκετον ἀνδρῶν:</TextUnit>
    <TextUnit id="8736" loc="14.321">οὐδ' ὅτε Φοίνικος κούρης τηλεκλειτοῖο,</TextUnit>
    <TextUnit id="8737" loc="14.322">ἣ τέκε μοι Μίνων τε καὶ ἀντίθεον ̔Ραδάμανθυν:</TextUnit>
    <TextUnit id="8738" loc="14.323">οὐδ' ὅτε περ Σεμέλης οὐδ' ̓Αλκμήνης ἐνὶ Θήβῃ,</TextUnit>
    <TextUnit id="8739" loc="14.324">ἥ ῥ' ̔Ηρακλῆα κρατερόφρονα γείνατο παῖδα:</TextUnit>
    <TextUnit id="8740" loc="14.325">ἣ δὲ Διώνυσον Σεμέλη τέκε χάρμα βροτοῖσιν:</TextUnit>
    <TextUnit id="8741" loc="14.326">οὐδ' ὅτε Δήμητρος καλλιπλοκάμοιο ἀνάσσης,</TextUnit>
    <TextUnit id="8742" loc="14.327">οὐδ' ὁπότε Λητοῦς ἐρικυδέος, οὐδὲ σεῦ αὐτῆς,</TextUnit>
    <TextUnit id="8743" loc="14.328">ὡς σέο νῦν ἔραμαι καί με γλυκὺς ἵμερος αἱρεῖ.</TextUnit>
    <TextUnit id="8744" loc="14.329">τὸν δὲ δολοφρονέουσα προσηύδα πότνια ̔́Ηρη:</TextUnit>
    <TextUnit id="8745" loc="14.330">αἰνότατε Κρονίδη ποῖον τὸν μῦθον ἔειπες.</TextUnit>
    <TextUnit id="8746" loc="14.331">εἰ νῦν ἐν φιλότητι λιλαίεαι εὐνηθῆναι</TextUnit>
    <TextUnit id="8747" loc="14.332">̓́Ιδης ἐν κορυφῇσι, τὰ δὲ προπέφανται ἅπαντα:</TextUnit>
    <TextUnit id="8748" loc="14.333">πῶς κ' ἔοι εἴ τις νῶϊ θεῶν αἰειγενετάων</TextUnit>
    <TextUnit id="8749" loc="14.334">εὕδοντ' ἀθρήσειε, θεοῖσι δὲ πᾶσι μετελθὼν</TextUnit>
    <TextUnit id="8750" loc="14.335">πεφράδοι; οὐκ ἂν ἔγωγε τεὸν πρὸς δῶμα νεοίμην</TextUnit>
    <TextUnit id="8751" loc="14.336">ἐξ εὐνῆς ἀνστᾶσα, νεμεσσητὸν δέ κεν εἴη.</TextUnit>
    <TextUnit id="8752" loc="14.337">ἀλλ' εἰ δή ῥ' ἐθέλεις καί τοι φίλον ἔπλετο θυμῷ,</TextUnit>
    <TextUnit id="8753" loc="14.338">ἔστιν τοι θάλαμος, τόν τοι φίλος υἱὸς ἔτευξεν</TextUnit>
    <TextUnit id="8754" loc="14.339">̔́Ηφαιστος, πυκινὰς δὲ θύρας σταθμοῖσιν ἐπῆρσεν:</TextUnit>
    <TextUnit id="8755" loc="14.340">ἔνθ' ἴομεν κείοντες, ἐπεί νύ τοι εὔαδεν εὐνή.</TextUnit>
    <TextUnit id="8756" loc="14.341">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="8757" loc="14.342">̔́Ηρη μήτε θεῶν τό γε δείδιθι μήτέ τιν' ἀνδρῶν</TextUnit>
    <TextUnit id="8758" loc="14.343">ὄψεσθαι: τοῖόν τοι ἐγὼ νέφος ἀμφικαλύψω</TextUnit>
    <TextUnit id="8759" loc="14.344">χρύσεον: οὐδ' ἂν νῶϊ διαδράκοι ̓Ηέλιός περ,</TextUnit>
    <TextUnit id="8760" loc="14.345">οὗ τε καὶ ὀξύτατον πέλεται φάος εἰσοράασθαι.</TextUnit>
    <TextUnit id="8761" loc="14.346">ἦ ῥα καὶ ἀγκὰς ἔμαρπτε Κρόνου παῖς ἣν παράκοιτιν:</TextUnit>
    <TextUnit id="8762" loc="14.347">τοῖσι δ' ὑπὸ χθὼν δῖα φύεν νεοθηλέα ποίην,</TextUnit>
    <TextUnit id="8763" loc="14.348">λωτόν θ' ἑρσήεντα ἰδὲ κρόκον ἠδ' ὑάκινθον</TextUnit>
    <TextUnit id="8764" loc="14.349">πυκνὸν καὶ μαλακόν, ὃς ἀπὸ χθονὸς ὑψός' ἔεργε.</TextUnit>
    <TextUnit id="8765" loc="14.350">τῷ ἔνι λεξάσθην, ἐπὶ δὲ νεφέλην ἕσσαντο</TextUnit>
    <TextUnit id="8766" loc="14.351">καλὴν χρυσείην: στιλπναὶ δ' ἀπέπιπτον ἔερσαι.</TextUnit>
    <TextUnit id="8767" loc="14.352">ὣς ὃ μὲν ἀτρέμας εὗδε πατὴρ ἀνὰ Γαργάρῳ ἄκρῳ,</TextUnit>
    <TextUnit id="8768" loc="14.353">ὕπνῳ καὶ φιλότητι δαμείς, ἔχε δ' ἀγκὰς ἄκοιτιν:</TextUnit>
    <TextUnit id="8769" loc="14.354">βῆ δὲ θέειν ἐπὶ νῆας ̓Αχαιῶν νήδυμος ̔́Υπνος</TextUnit>
    <TextUnit id="8770" loc="14.355">ἀγγελίην ἐρέων γαιηόχῳ ἐννοσιγαίῳ:</TextUnit>
    <TextUnit id="8771" loc="14.356">ἀγχοῦ δ' ἱστάμενος ἔπεα πτερόεντα προσηύδα:</TextUnit>
    <TextUnit id="8772" loc="14.357">πρόφρων νῦν Δαναοῖσι Ποσείδαον ἐπάμυνε,</TextUnit>
    <TextUnit id="8773" loc="14.358">καί σφιν κῦδος ὄπαζε μίνυνθά περ, ὄφρ' ἔτι εὕδει</TextUnit>
    <TextUnit id="8774" loc="14.359">Ζεύς, ἐπεὶ αὐτῷ ἐγὼ μαλακὸν περὶ κῶμ' ἐκάλυψα:</TextUnit>
    <TextUnit id="8775" loc="14.360">̔́Ηρη δ' ἐν φιλότητι παρήπαφεν εὐνηθῆναι.</TextUnit>
    <TextUnit id="8776" loc="14.361">ὣς εἰπὼν ὃ μὲν ᾤχετ' ἐπὶ κλυτὰ φῦλ' ἀνθρώπων,</TextUnit>
    <TextUnit id="8777" loc="14.362">τὸν δ' ἔτι μᾶλλον ἀνῆκεν ἀμυνέμεναι Δαναοῖσιν.</TextUnit>
    <TextUnit id="8778" loc="14.363">αὐτίκα δ' ἐν πρώτοισι μέγα προθορὼν ἐκέλευσεν:</TextUnit>
    <TextUnit id="8779" loc="14.364">̓Αργεῖοι καὶ δ' αὖτε μεθίεμεν ̔́Εκτορι νίκην</TextUnit>
    <TextUnit id="8780" loc="14.365">Πριαμίδῃ, ἵνα νῆας ἕλῃ καὶ κῦδος ἄρηται;</TextUnit>
    <TextUnit id="8781" loc="14.366">ἀλλ' ὃ μὲν οὕτω φησὶ καὶ εὔχεται οὕνεκ' ̓Αχιλλεὺς</TextUnit>
    <TextUnit id="8782" loc="14.367">νηυσὶν ἔπι γλαφυρῇσι μένει κεχολωμένος ἦτορ:</TextUnit>
    <TextUnit id="8783" loc="14.368">κείνου δ' οὔ τι λίην ποθὴ ἔσσεται, εἴ κεν οἳ ἄλλοι</TextUnit>
    <TextUnit id="8784" loc="14.369">ἡμεῖς ὀτρυνώμεθ' ἀμυνέμεν ἀλλήλοισιν.</TextUnit>
    <TextUnit id="8785" loc="14.370">ἀλλ' ἄγεθ' ὡς ἂν ἐγὼ εἴπω πειθώμεθα πάντες:</TextUnit>
    <TextUnit id="8786" loc="14.371">ἀσπίδες ὅσσαι ἄρισται ἐνὶ στρατῷ ἠδὲ μέγισται</TextUnit>
    <TextUnit id="8787" loc="14.372">ἑσσάμενοι, κεφαλὰς δὲ παναίθῃσιν κορύθεσσι</TextUnit>
    <TextUnit id="8788" loc="14.373">κρύψαντες, χερσίν τε τὰ μακρότατ' ἔγχε' ἑλόντες</TextUnit>
    <TextUnit id="8789" loc="14.374">ἴομεν: αὐτὰρ ἐγὼν ἡγήσομαι, οὐδ' ἔτι φημὶ</TextUnit>
    <TextUnit id="8790" loc="14.375">̔́Εκτορα Πριαμίδην μενέειν μάλα περ μεμαῶτα.</TextUnit>
    <TextUnit id="8791" loc="14.376">ὃς δέ κ' ἀνὴρ μενέχαρμος, ἔχει δ' ὀλίγον σάκος ὤμῳ,</TextUnit>
    <TextUnit id="8792" loc="14.377">χείρονι φωτὶ δότω, ὃ δ' ἐν ἀσπίδι μείζονι δύτω.</TextUnit>
    <TextUnit id="8793" loc="14.378">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο:</TextUnit>
    <TextUnit id="8794" loc="14.379">τοὺς δ' αὐτοὶ βασιλῆες ἐκόσμεον οὐτάμενοί περ</TextUnit>
    <TextUnit id="8795" loc="14.380">Τυδεί̈δης ̓Οδυσεύς τε καὶ ̓Ατρεί̈δης ̓Αγαμέμνων:</TextUnit>
    <TextUnit id="8796" loc="14.381">οἰχόμενοι δ' ἐπὶ πάντας ἀρήϊα τεύχε' ἄμειβον:</TextUnit>
    <TextUnit id="8797" loc="14.382">ἐσθλὰ μὲν ἐσθλὸς ἔδυνε, χέρεια δὲ χείρονι δόσκεν.</TextUnit>
    <TextUnit id="8798" loc="14.383">αὐτὰρ ἐπεί ῥ' ἕσσαντο περὶ χροὶ̈ νώροπα χαλκὸν</TextUnit>
    <TextUnit id="8799" loc="14.384">βάν ῥ' ἴμεν: ἦρχε δ' ἄρά σφι Ποσειδάων ἐνοσίχθων</TextUnit>
    <TextUnit id="8800" loc="14.385">δεινὸν ἄορ τανύηκες ἔχων ἐν χειρὶ παχείῃ</TextUnit>
    <TextUnit id="8801" loc="14.386">εἴκελον ἀστεροπῇ: τῷ δ' οὐ θέμις ἐστὶ μιγῆναι</TextUnit>
    <TextUnit id="8802" loc="14.387">ἐν δαὶ̈ λευγαλέῃ, ἀλλὰ δέος ἰσχάνει ἄνδρας.</TextUnit>
    <TextUnit id="8803" loc="14.388">Τρῶας δ' αὖθ' ἑτέρωθεν ἐκόσμει φαίδιμος ̔́Εκτωρ.</TextUnit>
    <TextUnit id="8804" loc="14.389">δή ῥα τότ' αἰνοτάτην ἔριδα πτολέμοιο τάνυσσαν</TextUnit>
    <TextUnit id="8805" loc="14.390">κυανοχαῖτα Ποσειδάων καὶ φαίδιμος ̔́Εκτωρ,</TextUnit>
    <TextUnit id="8806" loc="14.391">ἤτοι ὃ μὲν Τρώεσσιν, ὃ δ' ̓Αργείοισιν ἀρήγων.</TextUnit>
    <TextUnit id="8807" loc="14.392">ἐκλύσθη δὲ θάλασσα ποτὶ κλισίας τε νέας τε</TextUnit>
    <TextUnit id="8808" loc="14.393">̓Αργείων: οἳ δὲ ξύνισαν μεγάλῳ ἀλαλητῷ.</TextUnit>
    <TextUnit id="8809" loc="14.394">οὔτε θαλάσσης κῦμα τόσον βοάᾳ ποτὶ χέρσον</TextUnit>
    <TextUnit id="8810" loc="14.395">ποντόθεν ὀρνύμενον πνοιῇ Βορέω ἀλεγεινῇ:</TextUnit>
    <TextUnit id="8811" loc="14.396">οὔτε πυρὸς τόσσός γε ποτὶ βρόμος αἰθομένοιο</TextUnit>
    <TextUnit id="8812" loc="14.397">οὔρεος ἐν βήσσῃς, ὅτε τ' ὤρετο καιέμεν ὕλην:</TextUnit>
    <TextUnit id="8813" loc="14.398">οὔτ' ἄνεμος τόσσόν γε περὶ δρυσὶν ὑψικόμοισι</TextUnit>
    <TextUnit id="8814" loc="14.399">ἠπύει, ὅς τε μάλιστα μέγα βρέμεται χαλεπαίνων,</TextUnit>
    <TextUnit id="8815" loc="14.400">ὅσση ἄρα Τρώων καὶ ̓Αχαιῶν ἔπλετο φωνὴ</TextUnit>
    <TextUnit id="8816" loc="14.401">δεινὸν ἀϋσάντων, ὅτ' ἐπ' ἀλλήλοισιν ὄρουσαν.</TextUnit>
    <TextUnit id="8817" loc="14.402">Αἴαντος δὲ πρῶτος ἀκόντισε φαίδιμος ̔́Εκτωρ</TextUnit>
    <TextUnit id="8818" loc="14.403">ἔγχει, ἐπεὶ τέτραπτο πρὸς ἰθύ οἱ, οὐδ' ἀφάμαρτε,</TextUnit>
    <TextUnit id="8819" loc="14.404">τῇ ῥα δύω τελαμῶνε περὶ στήθεσσι τετάσθην,</TextUnit>
    <TextUnit id="8820" loc="14.405">ἤτοι ὃ μὲν σάκεος, ὃ δὲ φασγάνου ἀργυροήλου:</TextUnit>
    <TextUnit id="8821" loc="14.406">τώ οἱ ῥυσάσθην τέρενα χρόα. χώσατο δ' ̔́Εκτωρ,</TextUnit>
    <TextUnit id="8822" loc="14.407">ὅττί ῥά οἱ βέλος ὠκὺ ἐτώσιον ἔκφυγε χειρός,</TextUnit>
    <TextUnit id="8823" loc="14.408">ἂψ δ' ἑτάρων εἰς ἔθνος ἐχάζετο κῆρ' ἀλεείνων.</TextUnit>
    <TextUnit id="8824" loc="14.409">τὸν μὲν ἔπειτ' ἀπιόντα μέγας Τελαμώνιος Αἴας</TextUnit>
    <TextUnit id="8825" loc="14.410">χερμαδίῳ, τά ῥα πολλὰ θοάων ἔχματα νηῶν</TextUnit>
    <TextUnit id="8826" loc="14.411">πὰρ ποσὶ μαρναμένων ἐκυλίνδετο, τῶν ἓν ἀείρας</TextUnit>
    <TextUnit id="8827" loc="14.412">στῆθος βεβλήκει ὑπὲρ ἄντυγος ἀγχόθι δειρῆς,</TextUnit>
    <TextUnit id="8828" loc="14.413">στρόμβον δ' ὣς ἔσσευε βαλών, περὶ δ' ἔδραμε πάντῃ.</TextUnit>
    <TextUnit id="8829" loc="14.414">ὡς δ' ὅθ' ὑπὸ πληγῆς πατρὸς Διὸς ἐξερίπῃ δρῦς</TextUnit>
    <TextUnit id="8830" loc="14.415">πρόρριζος, δεινὴ δὲ θεείου γίγνεται ὀδμὴ</TextUnit>
    <TextUnit id="8831" loc="14.416">ἐξ αὐτῆς, τὸν δ' οὔ περ ἔχει θράσος ὅς κεν ἴδηται</TextUnit>
    <TextUnit id="8832" loc="14.417">ἐγγὺς ἐών, χαλεπὸς δὲ Διὸς μεγάλοιο κεραυνός,</TextUnit>
    <TextUnit id="8833" loc="14.418">ὣς ἔπες' ̔́Εκτορος ὦκα χαμαὶ μένος ἐν κονίῃσι:</TextUnit>
    <TextUnit id="8834" loc="14.419">χειρὸς δ' ἔκβαλεν ἔγχος, ἐπ' αὐτῷ δ' ἀσπὶς ἑάφθη</TextUnit>
    <TextUnit id="8835" loc="14.420">καὶ κόρυς, ἀμφὶ δέ οἱ βράχε τεύχεα ποικίλα χαλκῷ.</TextUnit>
    <TextUnit id="8836" loc="14.421">οἳ δὲ μέγα ἰάχοντες ἐπέδραμον υἷες ̓Αχαιῶν</TextUnit>
    <TextUnit id="8837" loc="14.422">ἐλπόμενοι ἐρύεσθαι, ἀκόντιζον δὲ θαμειὰς</TextUnit>
    <TextUnit id="8838" loc="14.423">αἰχμάς: ἀλλ' οὔ τις ἐδυνήσατο ποιμένα λαῶν</TextUnit>
    <TextUnit id="8839" loc="14.424">οὐτάσαι οὐδὲ βαλεῖν: πρὶν γὰρ περίβησαν ἄριστοι</TextUnit>
    <TextUnit id="8840" loc="14.425">Πουλυδάμας τε καὶ Αἰνείας καὶ δῖος ̓Αγήνωρ</TextUnit>
    <TextUnit id="8841" loc="14.426">Σαρπηδών τ' ἀρχὸς Λυκίων καὶ Γλαῦκος ἀμύμων.</TextUnit>
    <TextUnit id="8842" loc="14.427">τῶν δ' ἄλλων οὔ τίς εὑ ἀκήδεσεν, ἀλλὰ πάροιθεν</TextUnit>
    <TextUnit id="8843" loc="14.428">ἀσπίδας εὐκύκλους σχέθον αὐτοῦ. τὸν δ' ἄρ' ἑταῖροι</TextUnit>
    <TextUnit id="8844" loc="14.429">χερσὶν ἀείραντες φέρον ἐκ πόνου, ὄφρ' ἵκεθ' ἵππους</TextUnit>
    <TextUnit id="8845" loc="14.430">ὠκέας, οἵ οἱ ὄπισθε μάχης ἠδὲ πτολέμοιο</TextUnit>
    <TextUnit id="8846" loc="14.431">ἕστασαν ἡνίοχόν τε καὶ ἅρματα ποικίλ' ἔχοντες:</TextUnit>
    <TextUnit id="8847" loc="14.432">οἳ τόν γε προτὶ ἄστυ φέρον βαρέα στενάχοντα.</TextUnit>
    <TextUnit id="8848" loc="14.433">ἀλλ' ὅτε δὴ πόρον ἷξον ἐϋρρεῖος ποταμοῖο</TextUnit>
    <TextUnit id="8849" loc="14.434">Ξάνθου δινήεντος, ὃν ἀθάνατος τέκετο Ζεύς,</TextUnit>
    <TextUnit id="8850" loc="14.435">ἔνθά μιν ἐξ ἵππων πέλασαν χθονί, κὰδ δέ οἱ ὕδωρ</TextUnit>
    <TextUnit id="8851" loc="14.436">χεῦαν: ὃ δ' ἀμπνύνθη καὶ ἀνέδρακεν ὀφθαλμοῖσιν,</TextUnit>
    <TextUnit id="8852" loc="14.437">ἑζόμενος δ' ἐπὶ γοῦνα κελαινεφὲς αἷμ' ἀπέμεσσεν:</TextUnit>
    <TextUnit id="8853" loc="14.438">αὖτις δ' ἐξοπίσω πλῆτο χθονί, τὼ δέ οἱ ὄσσε</TextUnit>
    <TextUnit id="8854" loc="14.439">νὺξ ἐκάλυψε μέλαινα: βέλος δ' ἔτι θυμὸν ἐδάμνα.</TextUnit>
    <TextUnit id="8855" loc="14.440">̓Αργεῖοι δ' ὡς οὖν ἴδον ̔́Εκτορα νόσφι κιόντα</TextUnit>
    <TextUnit id="8856" loc="14.441">μᾶλλον ἐπὶ Τρώεσσι θόρον, μνήσαντο δὲ χάρμης.</TextUnit>
    <TextUnit id="8857" loc="14.442">ἔνθα πολὺ πρώτιστος ̓Οϊλῆος ταχὺς Αἴας</TextUnit>
    <TextUnit id="8858" loc="14.443">Σάτνιον οὔτασε δουρὶ μετάλμενος ὀξυόεντι</TextUnit>
    <TextUnit id="8859" loc="14.444">̓Ηνοπίδην, ὃν ἄρα νύμφη τέκε νηὶ̈ς ἀμύμων</TextUnit>
    <TextUnit id="8860" loc="14.445">̓́Ηνοπι βουκολέοντι παρ' ὄχθας Σατνιόεντος.</TextUnit>
    <TextUnit id="8861" loc="14.446">τὸν μὲν ̓Οϊλιάδης δουρὶ κλυτὸς ἐγγύθεν ἐλθὼν</TextUnit>
    <TextUnit id="8862" loc="14.447">οὖτα κατὰ λαπάρην: ὃ δ' ἀνετράπετ', ἀμφὶ δ' ἄρ' αὐτῷ</TextUnit>
    <TextUnit id="8863" loc="14.448">Τρῶες καὶ Δαναοὶ σύναγον κρατερὴν ὑσμίνην.</TextUnit>
    <TextUnit id="8864" loc="14.449">τῷ δ' ἐπὶ Πουλυδάμας ἐγχέσπαλος ἦλθεν ἀμύντωρ</TextUnit>
    <TextUnit id="8865" loc="14.450">Πανθοί̈δης, βάλε δὲ Προθοήνορα δεξιὸν ὦμον</TextUnit>
    <TextUnit id="8866" loc="14.451">υἱὸν ̓Αρηϊλύκοιο, δι' ὤμου δ' ὄβριμον ἔγχος</TextUnit>
    <TextUnit id="8867" loc="14.452">ἔσχεν, ὃ δ' ἐν κονίῃσι πεσὼν ἕλε γαῖαν ἀγοστῷ.</TextUnit>
    <TextUnit id="8868" loc="14.453">Πουλυδάμας δ' ἔκπαγλον ἐπεύξατο μακρὸν ἀύ̈σας:</TextUnit>
    <TextUnit id="8869" loc="14.454">οὐ μὰν αὖτ' ὀί̈ω μεγαθύμου Πανθοί̈δαο</TextUnit>
    <TextUnit id="8870" loc="14.455">χειρὸς ἄπο στιβαρῆς ἅλιον πηδῆσαι ἄκοντα,</TextUnit>
    <TextUnit id="8871" loc="14.456">ἀλλά τις ̓Αργείων κόμισε χροί̈, καί μιν ὀί̈ω</TextUnit>
    <TextUnit id="8872" loc="14.457">αὐτῷ σκηπτόμενον κατίμεν δόμον ̓́Αϊδος εἴσω.</TextUnit>
    <TextUnit id="8873" loc="14.458">ὣς ἔφατ', ̓Αργείοισι δ' ἄχος γένετ' εὐξαμένοιο:</TextUnit>
    <TextUnit id="8874" loc="14.459">Αἴαντι δὲ μάλιστα δαί̈φρονι θυμὸν ὄρινε</TextUnit>
    <TextUnit id="8875" loc="14.460">τῷ Τελαμωνιάδῃ: τοῦ γὰρ πέσεν ἄγχι μάλιστα.</TextUnit>
    <TextUnit id="8876" loc="14.461">καρπαλίμως δ' ἀπιόντος ἀκόντισε δουρὶ φαεινῷ.</TextUnit>
    <TextUnit id="8877" loc="14.462">Πουλυδάμας δ' αὐτὸς μὲν ἀλεύατο κῆρα μέλαιναν</TextUnit>
    <TextUnit id="8878" loc="14.463">λικριφὶς ἀί̈ξας, κόμισεν δ' ̓Αντήνορος υἱὸς</TextUnit>
    <TextUnit id="8879" loc="14.464">̓Αρχέλοχος: τῷ γάρ ῥα θεοὶ βούλευσαν ὄλεθρον.</TextUnit>
    <TextUnit id="8880" loc="14.465">τόν ῥ' ἔβαλεν κεφαλῆς τε καὶ αὐχένος ἐν συνεοχμῷ,</TextUnit>
    <TextUnit id="8881" loc="14.466">νείατον ἀστράγαλον, ἀπὸ δ' ἄμφω κέρσε τένοντε:</TextUnit>
    <TextUnit id="8882" loc="14.467">τοῦ δὲ πολὺ προτέρη κεφαλὴ στόμα τε ῥῖνές τε</TextUnit>
    <TextUnit id="8883" loc="14.468">οὔδεϊ πλῆντ' ἤ περ κνῆμαι καὶ γοῦνα πεσόντος.</TextUnit>
    <TextUnit id="8884" loc="14.469">Αἴας δ' αὖτ' ἐγέγωνεν ἀμύμονι Πουλυδάμαντι:</TextUnit>
    <TextUnit id="8885" loc="14.470">φράζεο Πουλυδάμα καί μοι νημερτὲς ἐνίσπες</TextUnit>
    <TextUnit id="8886" loc="14.471">ἦ ῥ' οὐχ οὗτος ἀνὴρ Προθοήνορος ἀντὶ πεφάσθαι</TextUnit>
    <TextUnit id="8887" loc="14.472">ἄξιος; οὐ μέν μοι κακὸς εἴδεται οὐδὲ κακῶν ἔξ,</TextUnit>
    <TextUnit id="8888" loc="14.473">ἀλλὰ κασίγνητος ̓Αντήνορος ἱπποδάμοιο</TextUnit>
    <TextUnit id="8889" loc="14.474">ἢ πάϊς: αὐτῷ γὰρ γενεὴν ἄγχιστα ἐῴκει.</TextUnit>
    <TextUnit id="8890" loc="14.475">ἦ ῥ' εὖ γιγνώσκων, Τρῶας δ' ἄχος ἔλλαβε θυμόν.</TextUnit>
    <TextUnit id="8891" loc="14.476">ἔνθ' ̓Ακάμας Πρόμαχον Βοιώτιον οὔτασε δουρὶ</TextUnit>
    <TextUnit id="8892" loc="14.477">ἀμφὶ κασιγνήτῳ βεβαώς: ὃ δ' ὕφελκε ποδοῖιν.</TextUnit>
    <TextUnit id="8893" loc="14.478">τῷ δ' ̓Ακάμας ἔκπαγλον ἐπεύξατο μακρὸν ἀύ̈σας:</TextUnit>
    <TextUnit id="8894" loc="14.479">̓Αργεῖοι ἰόμωροι ἀπειλάων ἀκόρητοι</TextUnit>
    <TextUnit id="8895" loc="14.480">οὔ θην οἴοισίν γε πόνος τ' ἔσεται καὶ ὀϊζὺς</TextUnit>
    <TextUnit id="8896" loc="14.481">ἡμῖν, ἀλλά ποθ' ὧδε κατακτενέεσθε καὶ ὔμμες.</TextUnit>
    <TextUnit id="8897" loc="14.482">φράζεσθ' ὡς ὑμῖν Πρόμαχος δεδμημένος εὕδει</TextUnit>
    <TextUnit id="8898" loc="14.483">ἔγχει ἐμῷ, ἵνα μή τι κασιγνήτοιό γε ποινὴ</TextUnit>
    <TextUnit id="8899" loc="14.484">δηρὸν ἄτιτος ἔῃ: τὼ καί κέ τις εὔχεται ἀνὴρ</TextUnit>
    <TextUnit id="8900" loc="14.485">γνωτὸν ἐνὶ μεγάροισιν ἀρῆς ἀλκτῆρα λιπέσθαι.</TextUnit>
    <TextUnit id="8901" loc="14.486">ὣς ἔφατ', ̓Αργείοισι δ' ἄχος γένετ' εὐξαμένοιο:</TextUnit>
    <TextUnit id="8902" loc="14.487">Πηνέλεῳ δὲ μάλιστα δαί̈φρονι θυμὸν ὄρινεν:</TextUnit>
    <TextUnit id="8903" loc="14.488">ὁρμήθη δ' ̓Ακάμαντος: ὃ δ' οὐχ ὑπέμεινεν ἐρωὴν</TextUnit>
    <TextUnit id="8904" loc="14.489">Πηνελέωο ἄνακτος: ὃ δ' οὔτασεν ̓Ιλιονῆα</TextUnit>
    <TextUnit id="8905" loc="14.490">υἱὸν Φόρβαντος πολυμήλου, τόν ῥα μάλιστα</TextUnit>
    <TextUnit id="8906" loc="14.491">̔Ερμείας Τρώων ἐφίλει καὶ κτῆσιν ὄπασσε:</TextUnit>
    <TextUnit id="8907" loc="14.492">τῷ δ' ἄρ' ὑπὸ μήτηρ μοῦνον τέκεν ̓Ιλιονῆα.</TextUnit>
    <TextUnit id="8908" loc="14.493">τὸν τόθ' ὑπ' ὀφρύος οὖτα κατ' ὀφθαλμοῖο θέμεθλα,</TextUnit>
    <TextUnit id="8909" loc="14.494">ἐκ δ' ὦσε γλήνην: δόρυ δ' ὀφθαλμοῖο διὰ πρὸ</TextUnit>
    <TextUnit id="8910" loc="14.495">καὶ διὰ ἰνίου ἦλθεν, ὃ δ' ἕζετο χεῖρε πετάσσας</TextUnit>
    <TextUnit id="8911" loc="14.496">ἄμφω: Πηνέλεως δὲ ἐρυσσάμενος ξίφος ὀξὺ</TextUnit>
    <TextUnit id="8912" loc="14.497">αὐχένα μέσσον ἔλασσεν, ἀπήραξεν δὲ χαμᾶζε</TextUnit>
    <TextUnit id="8913" loc="14.498">αὐτῇ σὺν πήληκι κάρη: ἔτι δ' ὄβριμον ἔγχος</TextUnit>
    <TextUnit id="8914" loc="14.499">ἦεν ἐν ὀφθαλμῷ: ὃ δὲ φὴ κώδειαν ἀνασχὼν</TextUnit>
    <TextUnit id="8915" loc="14.500">πέφραδέ τε Τρώεσσι καὶ εὐχόμενος ἔπος ηὔδα:</TextUnit>
    <TextUnit id="8916" loc="14.501">εἰπέμεναί μοι Τρῶες ἀγαυοῦ ̓Ιλιονῆος</TextUnit>
    <TextUnit id="8917" loc="14.502">πατρὶ φίλῳ καὶ μητρὶ γοήμεναι ἐν μεγάροισιν:</TextUnit>
    <TextUnit id="8918" loc="14.503">οὐδὲ γὰρ ἣ Προμάχοιο δάμαρ ̓Αλεγηνορίδαο</TextUnit>
    <TextUnit id="8919" loc="14.504">ἀνδρὶ φίλῳ ἐλθόντι γανύσσεται, ὁππότε κεν δὴ</TextUnit>
    <TextUnit id="8920" loc="14.505">ἐκ Τροίης σὺν νηυσὶ νεώμεθα κοῦροι ̓Αχαιῶν.</TextUnit>
    <TextUnit id="8921" loc="14.506">ὣς φάτο, τοὺς δ' ἄρα πάντας ὑπὸ τρόμος ἔλλαβε γυῖα,</TextUnit>
    <TextUnit id="8922" loc="14.507">πάπτηνεν δὲ ἕκαστος ὅπῃ φύγοι αἰπὺν ὄλεθρον.</TextUnit>
    <TextUnit id="8923" loc="14.508">ἔσπετε νῦν μοι Μοῦσαι ̓Ολύμπια δώματ' ἔχουσαι</TextUnit>
    <TextUnit id="8924" loc="14.509">ὅς τις δὴ πρῶτος βροτόεντ' ἀνδράγρι' ̓Αχαιῶν</TextUnit>
    <TextUnit id="8925" loc="14.510">ἤρατ', ἐπεί ῥ' ἔκλινε μάχην κλυτὸς ἐννοσίγαιος.</TextUnit>
    <TextUnit id="8926" loc="14.511">Αἴας ῥα πρῶτος Τελαμώνιος ̔́Υρτιον οὖτα</TextUnit>
    <TextUnit id="8927" loc="14.512">Γυρτιάδην Μυσῶν ἡγήτορα καρτεροθύμων:</TextUnit>
    <TextUnit id="8928" loc="14.513">Φάλκην δ' ̓Αντίλοχος καὶ Μέρμερον ἐξενάριξε:</TextUnit>
    <TextUnit id="8929" loc="14.514">Μηριόνης δὲ Μόρυν τε καὶ ̔Ιπποτίωνα κατέκτα,</TextUnit>
    <TextUnit id="8930" loc="14.515">Τεῦκρος δὲ Προθόωνά τ' ἐνήρατο καὶ Περιφήτην:</TextUnit>
    <TextUnit id="8931" loc="14.516">̓Ατρεί̈δης δ' ἄρ' ἔπειθ' ̔Υπερήνορα ποιμένα λαῶν</TextUnit>
    <TextUnit id="8932" loc="14.517">οὖτα κατὰ λαπάρην, διὰ δ' ἔντερα χαλκὸς ἄφυσσε</TextUnit>
    <TextUnit id="8933" loc="14.518">δῃώσας: ψυχὴ δὲ κατ' οὐταμένην ὠτειλὴν</TextUnit>
    <TextUnit id="8934" loc="14.519">ἔσσυτ' ἐπειγομένη, τὸν δὲ σκότος ὄσσε κάλυψε.</TextUnit>
    <TextUnit id="8935" loc="14.520">πλείστους δ' Αἴας εἷλεν ̓Οϊλῆος ταχὺς υἱός:</TextUnit>
    <TextUnit id="8936" loc="14.521">οὐ γάρ οἵ τις ὁμοῖος ἐπισπέσθαι ποσὶν ἦεν</TextUnit>
    <TextUnit id="8937" loc="14.522">ἀνδρῶν τρεσσάντων, ὅτε τε Ζεὺς ἐν φόβον ὄρσῃ.</TextUnit>
    <TextUnit id="8938" loc="15.1">αὐτὰρ ἐπεὶ διά τε σκόλοπας καὶ τάφρον ἔβησαν</TextUnit>
    <TextUnit id="8939" loc="15.2">φεύγοντες, πολλοὶ δὲ δάμεν Δαναῶν ὑπὸ χερσίν,</TextUnit>
    <TextUnit id="8940" loc="15.3">οἳ μὲν δὴ παρ' ὄχεσφιν ἐρητύοντο μένοντες</TextUnit>
    <TextUnit id="8941" loc="15.4">χλωροὶ ὑπαὶ δείους πεφοβημένοι: ἔγρετο δὲ Ζεὺς</TextUnit>
    <TextUnit id="8942" loc="15.5">̓́Ιδης ἐν κορυφῇσι παρὰ χρυσοθρόνου ̔́Ηρης,</TextUnit>
    <TextUnit id="8943" loc="15.6">στῆ δ' ἄρ' ἀναί̈ξας, ἴδε δὲ Τρῶας καὶ ̓Αχαιοὺς</TextUnit>
    <TextUnit id="8944" loc="15.7">τοὺς μὲν ὀρινομένους, τοὺς δὲ κλονέοντας ὄπισθεν</TextUnit>
    <TextUnit id="8945" loc="15.8">̓Αργείους, μετὰ δέ σφι Ποσειδάωνα ἄνακτα:</TextUnit>
    <TextUnit id="8946" loc="15.9">̔́Εκτορα δ' ἐν πεδίῳ ἴδε κείμενον, ἀμφὶ δ' ἑταῖροι</TextUnit>
    <TextUnit id="8947" loc="15.10">εἵαθ', ὃ δ' ἀργαλέῳ ἔχετ' ἄσθματι κῆρ ἀπινύσσων</TextUnit>
    <TextUnit id="8948" loc="15.11">αἷμ' ἐμέων, ἐπεὶ οὔ μιν ἀφαυρότατος βάλ' ̓Αχαιῶν.</TextUnit>
    <TextUnit id="8949" loc="15.12">τὸν δὲ ἰδὼν ἐλέησε πατὴρ ἀνδρῶν τε θεῶν τε,</TextUnit>
    <TextUnit id="8950" loc="15.13">δεινὰ δ' ὑπόδρα ἰδὼν ̔́Ηρην πρὸς μῦθον ἔειπεν:</TextUnit>
    <TextUnit id="8951" loc="15.14">ἦ μάλα δὴ κακότεχνος ἀμήχανε σὸς δόλος ̔́Ηρη</TextUnit>
    <TextUnit id="8952" loc="15.15">̔́Εκτορα δῖον ἔπαυσε μάχης, ἐφόβησε δὲ λαούς.</TextUnit>
    <TextUnit id="8953" loc="15.16">οὐ μὰν οἶδ' εἰ αὖτε κακορραφίης ἀλεγεινῆς</TextUnit>
    <TextUnit id="8954" loc="15.17">πρώτη ἐπαύρηαι καί σε πληγῇσιν ἱμάσσω.</TextUnit>
    <TextUnit id="8955" loc="15.18">ἦ οὐ μέμνῃ ὅτε τ' ἐκρέμω ὑψόθεν, ἐκ δὲ ποδοῖιν</TextUnit>
    <TextUnit id="8956" loc="15.19">ἄκμονας ἧκα δύω, περὶ χερσὶ δὲ δεσμὸν ἴηλα</TextUnit>
    <TextUnit id="8957" loc="15.20">χρύσεον ἄρρηκτον; σὺ δ' ἐν αἰθέρι καὶ νεφέλῃσιν</TextUnit>
    <TextUnit id="8958" loc="15.21">ἐκρέμω: ἠλάστεον δὲ θεοὶ κατὰ μακρὸν ̓́Ολυμπον,</TextUnit>
    <TextUnit id="8959" loc="15.22">λῦσαι δ' οὐκ ἐδύναντο παρασταδόν: ὃν δὲ λάβοιμι</TextUnit>
    <TextUnit id="8960" loc="15.23">ῥίπτασκον τεταγὼν ἀπὸ βηλοῦ ὄφρ' ἂν ἵκηται</TextUnit>
    <TextUnit id="8961" loc="15.24">γῆν ὀλιγηπελέων: ἐμὲ δ' οὐδ' ὧς θυμὸν ἀνίει</TextUnit>
    <TextUnit id="8962" loc="15.25">ἀζηχὴς ὀδύνη ̔Ηρακλῆος θείοιο,</TextUnit>
    <TextUnit id="8963" loc="15.26">τὸν σὺ ξὺν Βορέῃ ἀνέμῳ πεπιθοῦσα θυέλλας</TextUnit>
    <TextUnit id="8964" loc="15.27">πέμψας ἐπ' ἀτρύγετον πόντον κακὰ μητιόωσα,</TextUnit>
    <TextUnit id="8965" loc="15.28">καί μιν ἔπειτα Κόων δ' εὖ ναιομένην ἀπένεικας.</TextUnit>
    <TextUnit id="8966" loc="15.29">τὸν μὲν ἐγὼν ἔνθεν ῥυσάμην καὶ ἀνήγαγον αὖτις</TextUnit>
    <TextUnit id="8967" loc="15.30">̓́Αργος ἐς ἱππόβοτον καὶ πολλά περ ἀθλήσαντα.</TextUnit>
    <TextUnit id="8968" loc="15.31">τῶν ς' αὖτις μνήσω ἵν' ἀπολλήξῃς ἀπατάων,</TextUnit>
    <TextUnit id="8969" loc="15.32">ὄφρα ἴδῃ ἤν τοι χραίσμῃ φιλότης τε καὶ εὐνή,</TextUnit>
    <TextUnit id="8970" loc="15.33">ἣν ἐμίγης ἐλθοῦσα θεῶν ἄπο καί μ' ἀπάτησας.</TextUnit>
    <TextUnit id="8971" loc="15.34">ὣς φάτο, ῥίγησεν δὲ βοῶπις πότνια ̔́Ηρη,</TextUnit>
    <TextUnit id="8972" loc="15.35">καί μιν φωνήσας' ἔπεα πτερόεντα προσηύδα:</TextUnit>
    <TextUnit id="8973" loc="15.36">ἴστω νῦν τόδε Γαῖα καὶ Οὐρανὸς εὐρὺς ὕπερθε</TextUnit>
    <TextUnit id="8974" loc="15.37">καὶ τὸ κατειβόμενον Στυγὸς ὕδωρ, ὅς τε μέγιστος</TextUnit>
    <TextUnit id="8975" loc="15.38">ὅρκος δεινότατός τε πέλει μακάρεσσι θεοῖσι,</TextUnit>
    <TextUnit id="8976" loc="15.39">σή θ' ἱερὴ κεφαλὴ καὶ νωί̈τερον λέχος αὐτῶν</TextUnit>
    <TextUnit id="8977" loc="15.40">κουρίδιον, τὸ μὲν οὐκ ἂν ἐγώ ποτε μὰψ ὀμόσαιμι:</TextUnit>
    <TextUnit id="8978" loc="15.41">μὴ δι' ἐμὴν ἰότητα Ποσειδάων ἐνοσίχθων</TextUnit>
    <TextUnit id="8979" loc="15.42">πημαίνει Τρῶάς τε καὶ ̔́Εκτορα, τοῖσι δ' ἀρήγει,</TextUnit>
    <TextUnit id="8980" loc="15.43">ἀλλά που αὐτὸν θυμὸς ἐποτρύνει καὶ ἀνώγει,</TextUnit>
    <TextUnit id="8981" loc="15.44">τειρομένους δ' ἐπὶ νηυσὶν ἰδὼν ἐλέησεν ̓Αχαιούς.</TextUnit>
    <TextUnit id="8982" loc="15.45">αὐτάρ τοι καὶ κείνῳ ἐγὼ παραμυθησαίμην</TextUnit>
    <TextUnit id="8983" loc="15.46">τῇ ἴμεν ᾗ κεν δὴ σὺ κελαινεφὲς ἡγεμονεύῃς.</TextUnit>
    <TextUnit id="8984" loc="15.47">ὣς φάτο, μείδησεν δὲ πατὴρ ἀνδρῶν τε θεῶν τε,</TextUnit>
    <TextUnit id="8985" loc="15.48">καί μιν ἀμειβόμενος ἔπεα πτερόεντα προσηύδα:</TextUnit>
    <TextUnit id="8986" loc="15.49">εἰ μὲν δὴ σύ γ' ἔπειτα βοῶπις πότνια ̔́Ηρη</TextUnit>
    <TextUnit id="8987" loc="15.50">ἶσον ἐμοὶ φρονέουσα μετ' ἀθανάτοισι καθίζοις,</TextUnit>
    <TextUnit id="8988" loc="15.51">τώ κε Ποσειδάων γε, καὶ εἰ μάλα βούλεται ἄλλῃ,</TextUnit>
    <TextUnit id="8989" loc="15.52">αἶψα μεταστρέψειε νόον μετὰ σὸν καὶ ἐμὸν κῆρ.</TextUnit>
    <TextUnit id="8990" loc="15.53">ἀλλ' εἰ δή ῥ' ἐτεόν γε καὶ ἀτρεκέως ἀγορεύεις,</TextUnit>
    <TextUnit id="8991" loc="15.54">ἔρχεο νῦν μετὰ φῦλα θεῶν, καὶ δεῦρο κάλεσσον</TextUnit>
    <TextUnit id="8992" loc="15.55">̓͂Ιρίν τ' ἐλθέμεναι καὶ ̓Απόλλωνα κλυτότοξον,</TextUnit>
    <TextUnit id="8993" loc="15.56">ὄφρ' ἣ μὲν μετὰ λαὸν ̓Αχαιῶν χαλκοχιτώνων</TextUnit>
    <TextUnit id="8994" loc="15.57">ἔλθῃ, καὶ εἴπῃσι Ποσειδάωνι ἄνακτι</TextUnit>
    <TextUnit id="8995" loc="15.58">παυσάμενον πολέμοιο τὰ ἃ πρὸς δώμαθ' ἱκέσθαι,</TextUnit>
    <TextUnit id="8996" loc="15.59">̔́Εκτορα δ' ὀτρύνῃσι μάχην ἐς Φοῖβος ̓Απόλλων,</TextUnit>
    <TextUnit id="8997" loc="15.60">αὖτις δ' ἐμπνεύσῃσι μένος, λελάθῃ δ' ὀδυνάων</TextUnit>
    <TextUnit id="8998" loc="15.61">αἳ νῦν μιν τείρουσι κατὰ φρένας, αὐτὰρ ̓Αχαιοὺς</TextUnit>
    <TextUnit id="8999" loc="15.62">αὖτις ἀποστρέψῃσιν ἀνάλκιδα φύζαν ἐνόρσας,</TextUnit>
    <TextUnit id="9000" loc="15.63">φεύγοντες δ' ἐν νηυσὶ πολυκλήϊσι πέσωσι</TextUnit>
    <TextUnit id="9001" loc="15.64">Πηλεί̈δεω ̓Αχιλῆος: ὃ δ' ἀνστήσει ὃν ἑταῖρον</TextUnit>
    <TextUnit id="9002" loc="15.65">Πάτροκλον: τὸν δὲ κτενεῖ ἔγχεϊ φαίδιμος ̔́Εκτωρ</TextUnit>
    <TextUnit id="9003" loc="15.66">̓Ιλίου προπάροιθε πολέας ὀλέσαντ' αἰζηοὺς</TextUnit>
    <TextUnit id="9004" loc="15.67">τοὺς ἄλλους, μετὰ δ' υἱὸν ἐμὸν Σαρπηδόνα δῖον.</TextUnit>
    <TextUnit id="9005" loc="15.68">τοῦ δὲ χολωσάμενος κτενεῖ ̔́Εκτορα δῖος ̓Αχιλλεύς.</TextUnit>
    <TextUnit id="9006" loc="15.69">ἐκ τοῦ δ' ἄν τοι ἔπειτα παλίωξιν παρὰ νηῶν</TextUnit>
    <TextUnit id="9007" loc="15.70">αἰὲν ἐγὼ τεύχοιμι διαμπερὲς εἰς ὅ κ' ̓Αχαιοὶ</TextUnit>
    <TextUnit id="9008" loc="15.71">̓́Ιλιον αἰπὺ ἕλοιεν ̓Αθηναίης διὰ βουλάς.</TextUnit>
    <TextUnit id="9009" loc="15.72">τὸ πρὶν δ' οὔτ' ἄρ' ἐγὼ παύω χόλον οὔτέ τιν' ἄλλον</TextUnit>
    <TextUnit id="9010" loc="15.73">ἀθανάτων Δαναοῖσιν ἀμυνέμεν ἐνθάδ' ἐάσω</TextUnit>
    <TextUnit id="9011" loc="15.74">πρίν γε τὸ Πηλεί̈δαο τελευτηθῆναι ἐέλδωρ,</TextUnit>
    <TextUnit id="9012" loc="15.75">ὥς οἱ ὑπέστην πρῶτον, ἐμῷ δ' ἐπένευσα κάρητι,</TextUnit>
    <TextUnit id="9013" loc="15.76">ἤματι τῷ ὅτ' ἐμεῖο θεὰ Θέτις ἥψατο γούνων,</TextUnit>
    <TextUnit id="9014" loc="15.77">λισσομένη τιμῆσαι ̓Αχιλλῆα πτολίπορθον.</TextUnit>
    <TextUnit id="9015" loc="15.78">ὣς ἔφατ', οὐδ' ἀπίθησε θεὰ λευκώλενος ̔́Ηρη,</TextUnit>
    <TextUnit id="9016" loc="15.79">βῆ δ' ἐξ ̓Ιδαίων ὀρέων ἐς μακρὸν ̓́Ολυμπον.</TextUnit>
    <TextUnit id="9017" loc="15.80">ὡς δ' ὅτ' ἂν ἀί̈ξῃ νόος ἀνέρος, ὅς τ' ἐπὶ πολλὴν</TextUnit>
    <TextUnit id="9018" loc="15.81">γαῖαν ἐληλουθὼς φρεσὶ πευκαλίμῃσι νοήσῃ</TextUnit>
    <TextUnit id="9019" loc="15.82">ἔνθ' εἴην ἢ ἔνθα, μενοινήῃσί τε πολλά,</TextUnit>
    <TextUnit id="9020" loc="15.83">ὣς κραιπνῶς μεμαυῖα διέπτατο πότνια ̔́Ηρη:</TextUnit>
    <TextUnit id="9021" loc="15.84">ἵκετο δ' αἰπὺν ̓́Ολυμπον, ὁμηγερέεσσι δ' ἐπῆλθεν</TextUnit>
    <TextUnit id="9022" loc="15.85">ἀθανάτοισι θεοῖσι Διὸς δόμῳ: οἳ δὲ ἰδόντες</TextUnit>
    <TextUnit id="9023" loc="15.86">πάντες ἀνήϊξαν καὶ δεικανόωντο δέπασσιν.</TextUnit>
    <TextUnit id="9024" loc="15.87">ἣ δ' ἄλλους μὲν ἔασε, Θέμιστι δὲ καλλιπαρῄῳ</TextUnit>
    <TextUnit id="9025" loc="15.88">δέκτο δέπας: πρώτη γὰρ ἐναντίη ἦλθε θέουσα,</TextUnit>
    <TextUnit id="9026" loc="15.89">καί μιν φωνήσας' ἔπεα πτερόεντα προσηύδα:</TextUnit>
    <TextUnit id="9027" loc="15.90">̔́Ηρη τίπτε βέβηκας; ἀτυζομένῃ δὲ ἔοικας:</TextUnit>
    <TextUnit id="9028" loc="15.91">ἦ μάλα δή ς' ἐφόβησε Κρόνου πάϊς, ὅς τοι ἀκοίτης.</TextUnit>
    <TextUnit id="9029" loc="15.92">τὴν δ' ἠμείβετ' ἔπειτα θεὰ λευκώλενος ̔́Ηρη:</TextUnit>
    <TextUnit id="9030" loc="15.93">μή με θεὰ Θέμι ταῦτα διείρεο: οἶσθα καὶ αὐτὴ</TextUnit>
    <TextUnit id="9031" loc="15.94">οἷος κείνου θυμὸς ὑπερφίαλος καὶ ἀπηνής.</TextUnit>
    <TextUnit id="9032" loc="15.95">ἀλλὰ σύ γ' ἄρχε θεοῖσι δόμοις ἔνι δαιτὸς ἐί̈σης:</TextUnit>
    <TextUnit id="9033" loc="15.96">ταῦτα δὲ καὶ μετὰ πᾶσιν ἀκούσεαι ἀθανάτοισιν</TextUnit>
    <TextUnit id="9034" loc="15.97">οἷα Ζεὺς κακὰ ἔργα πιφαύσκεται: οὐδέ τί φημι</TextUnit>
    <TextUnit id="9035" loc="15.98">πᾶσιν ὁμῶς θυμὸν κεχαρησέμεν, οὔτε βροτοῖσιν</TextUnit>
    <TextUnit id="9036" loc="15.99">οὔτε θεοῖς, εἴ πέρ τις ἔτι νῦν δαίνυται εὔφρων.</TextUnit>
    <TextUnit id="9037" loc="15.100">ἣ μὲν ἄρ' ὣς εἰποῦσα καθέζετο πότνια ̔́Ηρη,</TextUnit>
    <TextUnit id="9038" loc="15.101">ὄχθησαν δ' ἀνὰ δῶμα Διὸς θεοί: ἣ δ' ἐγέλασσε</TextUnit>
    <TextUnit id="9039" loc="15.102">χείλεσιν, οὐδὲ μέτωπον ἐπ' ὀφρύσι κυανέῃσιν</TextUnit>
    <TextUnit id="9040" loc="15.103">ἰάνθη: πᾶσιν δὲ νεμεσσηθεῖσα μετηύδα:</TextUnit>
    <TextUnit id="9041" loc="15.104">νήπιοι οἳ Ζηνὶ μενεαίνομεν ἀφρονέοντες:</TextUnit>
    <TextUnit id="9042" loc="15.105">ἦ ἔτι μιν μέμαμεν καταπαυσέμεν ἆσσον ἰόντες</TextUnit>
    <TextUnit id="9043" loc="15.106">ἢ ἔπει ἠὲ βίῃ: ὃ δ' ἀφήμενος οὐκ ἀλεγίζει</TextUnit>
    <TextUnit id="9044" loc="15.107">οὐδ' ὄθεται: φησὶν γὰρ ἐν ἀθανάτοισι θεοῖσι</TextUnit>
    <TextUnit id="9045" loc="15.108">κάρτεί̈ τε σθένεί̈ τε διακριδὸν εἶναι ἄριστος.</TextUnit>
    <TextUnit id="9046" loc="15.109">τὼ ἔχεθ' ὅττί κεν ὔμμι κακὸν πέμπῃσιν ἑκάστῳ.</TextUnit>
    <TextUnit id="9047" loc="15.110">ἤδη γὰρ νῦν ἔλπομ' ̓́Αρηί̈ γε πῆμα τετύχθαι:</TextUnit>
    <TextUnit id="9048" loc="15.111">υἱὸς γάρ οἱ ὄλωλε μάχῃ ἔνι φίλτατος ἀνδρῶν</TextUnit>
    <TextUnit id="9049" loc="15.112">̓Ασκάλαφος, τόν φησιν ὃν ἔμμεναι ὄβριμος ̓́Αρης.</TextUnit>
    <TextUnit id="9050" loc="15.113">ὣς ἔφατ', αὐτὰρ ̓́Αρης θαλερὼ πεπλήγετο μηρὼ</TextUnit>
    <TextUnit id="9051" loc="15.114">χερσὶ καταπρηνέσς', ὀλοφυρόμενος δ' ἔπος ηὔδα:</TextUnit>
    <TextUnit id="9052" loc="15.115">μὴ νῦν μοι νεμεσήσετ' ̓Ολύμπια δώματ' ἔχοντες</TextUnit>
    <TextUnit id="9053" loc="15.116">τίσασθαι φόνον υἷος ἰόντ' ἐπὶ νῆας ̓Αχαιῶν,</TextUnit>
    <TextUnit id="9054" loc="15.117">εἴ πέρ μοι καὶ μοῖρα Διὸς πληγέντι κεραυνῷ</TextUnit>
    <TextUnit id="9055" loc="15.118">κεῖσθαι ὁμοῦ νεκύεσσι μεθ' αἵματι καὶ κονίῃσιν.</TextUnit>
    <TextUnit id="9056" loc="15.119">ὣς φάτο, καί ῥ' ἵππους κέλετο Δεῖμόν τε Φόβον τε</TextUnit>
    <TextUnit id="9057" loc="15.120">ζευγνύμεν, αὐτὸς δ' ἔντε' ἐδύσετο παμφανόωντα.</TextUnit>
    <TextUnit id="9058" loc="15.121">ἔνθά κ' ἔτι μείζων τε καὶ ἀργαλεώτερος ἄλλος</TextUnit>
    <TextUnit id="9059" loc="15.122">πὰρ Διὸς ἀθανάτοισι χόλος καὶ μῆνις ἐτύχθη,</TextUnit>
    <TextUnit id="9060" loc="15.123">εἰ μὴ ̓Αθήνη πᾶσι περιδείσασα θεοῖσιν</TextUnit>
    <TextUnit id="9061" loc="15.124">ὦρτο διὲκ προθύρου, λίπε δὲ θρόνον ἔνθα θάασσε,</TextUnit>
    <TextUnit id="9062" loc="15.125">τοῦ δ' ἀπὸ μὲν κεφαλῆς κόρυθ' εἵλετο καὶ σάκος ὤμων,</TextUnit>
    <TextUnit id="9063" loc="15.126">ἔγχος δ' ἔστησε στιβαρῆς ἀπὸ χειρὸς ἑλοῦσα</TextUnit>
    <TextUnit id="9064" loc="15.127">χάλκεον: ἣ δ' ἐπέεσσι καθάπτετο θοῦρον ̓́Αρηα:</TextUnit>
    <TextUnit id="9065" loc="15.128">μαινόμενε φρένας ἠλὲ διέφθορας: ἦ νύ τοι αὔτως</TextUnit>
    <TextUnit id="9066" loc="15.129">οὔατ' ἀκουέμεν ἐστί, νόος δ' ἀπόλωλε καὶ αἰδώς.</TextUnit>
    <TextUnit id="9067" loc="15.130">οὐκ ἀί̈εις ἅ τέ φησι θεὰ λευκώλενος ̔́Ηρη</TextUnit>
    <TextUnit id="9068" loc="15.131">ἣ δὴ νῦν πὰρ Ζηνὸς ̓Ολυμπίου εἰλήλουθεν;</TextUnit>
    <TextUnit id="9069" loc="15.132">ἦ ἐθέλεις αὐτὸς μὲν ἀναπλήσας κακὰ πολλὰ</TextUnit>
    <TextUnit id="9070" loc="15.133">ἂψ ἴμεν Οὔλυμπον δὲ καὶ ἀχνύμενός περ ἀνάγκῃ,</TextUnit>
    <TextUnit id="9071" loc="15.134">αὐτὰρ τοῖς ἄλλοισι κακὸν μέγα πᾶσι φυτεῦσαι;</TextUnit>
    <TextUnit id="9072" loc="15.135">αὐτίκα γὰρ Τρῶας μὲν ὑπερθύμους καὶ ̓Αχαιοὺς</TextUnit>
    <TextUnit id="9073" loc="15.136">λείψει, ὃ δ' ἡμέας εἶσι κυδοιμήσων ἐς ̓́Ολυμπον,</TextUnit>
    <TextUnit id="9074" loc="15.137">μάρψει δ' ἑξείης ὅς τ' αἴτιος ὅς τε καὶ οὐκί.</TextUnit>
    <TextUnit id="9075" loc="15.138">τώ ς' αὖ νῦν κέλομαι μεθέμεν χόλον υἷος ἑῆος:</TextUnit>
    <TextUnit id="9076" loc="15.139">ἤδη γάρ τις τοῦ γε βίην καὶ χεῖρας ἀμείνων</TextUnit>
    <TextUnit id="9077" loc="15.140">ἢ πέφατ', ἢ καὶ ἔπειτα πεφήσεται: ἀργαλέον δὲ</TextUnit>
    <TextUnit id="9078" loc="15.141">πάντων ἀνθρώπων ῥῦσθαι γενεήν τε τόκον τε.</TextUnit>
    <TextUnit id="9079" loc="15.142">ὣς εἰποῦς' ἵδρυσε θρόνῳ ἔνι θοῦρον ̓́Αρηα.</TextUnit>
    <TextUnit id="9080" loc="15.143">̔́Ηρη δ' ̓Απόλλωνα καλέσσατο δώματος ἐκτὸς</TextUnit>
    <TextUnit id="9081" loc="15.144">̓͂Ιρίν θ', ἥ τε θεοῖσι μετάγγελος ἀθανάτοισι,</TextUnit>
    <TextUnit id="9082" loc="15.145">καί σφεας φωνήσας' ἔπεα πτερόεντα προσηύδα:</TextUnit>
    <TextUnit id="9083" loc="15.146">Ζεὺς σφὼ εἰς ̓́Ιδην κέλετ' ἐλθέμεν ὅττι τάχιστα:</TextUnit>
    <TextUnit id="9084" loc="15.147">αὐτὰρ ἐπὴν ἔλθητε, Διός τ' εἰς ὦπα ἴδησθε,</TextUnit>
    <TextUnit id="9085" loc="15.148">ἕρδειν ὅττί κε κεῖνος ἐποτρύνῃ καὶ ἀνώγῃ.</TextUnit>
    <TextUnit id="9086" loc="15.149">ἣ μὲν ἄρ' ὣς εἰποῦσα πάλιν κίε πότνια ̔́Ηρη,</TextUnit>
    <TextUnit id="9087" loc="15.150">ἕζετο δ' εἰνὶ θρόνῳ: τὼ δ' ἀί̈ξαντε πετέσθην.</TextUnit>
    <TextUnit id="9088" loc="15.151">̓́Ιδην δ' ἵκανον πολυπίδακα μητέρα θηρῶν,</TextUnit>
    <TextUnit id="9089" loc="15.152">εὗρον δ' εὐρύοπα Κρονίδην ἀνὰ Γαργάρῳ ἄκρῳ</TextUnit>
    <TextUnit id="9090" loc="15.153">ἥμενον: ἀμφὶ δέ μιν θυόεν νέφος ἐστεφάνωτο.</TextUnit>
    <TextUnit id="9091" loc="15.154">τὼ δὲ πάροιθ' ἐλθόντε Διὸς νεφεληγερέταο</TextUnit>
    <TextUnit id="9092" loc="15.155">στήτην: οὐδέ σφωϊν ἰδὼν ἐχολώσατο θυμῷ,</TextUnit>
    <TextUnit id="9093" loc="15.156">ὅττί οἱ ὦκ' ἐπέεσσι φίλης ἀλόχοιο πιθέσθην.</TextUnit>
    <TextUnit id="9094" loc="15.157">̓͂Ιριν δὲ προτέρην ἔπεα πτερόεντα προσηύδα:</TextUnit>
    <TextUnit id="9095" loc="15.158">βάσκ' ἴθι ̓͂Ιρι ταχεῖα, Ποσειδάωνι ἄνακτι</TextUnit>
    <TextUnit id="9096" loc="15.159">πάντα τάδ' ἀγγεῖλαι, μὴ δὲ ψευδάγγελος εἶναι.</TextUnit>
    <TextUnit id="9097" loc="15.160">παυσάμενόν μιν ἄνωχθι μάχης ἠδὲ πτολέμοιο</TextUnit>
    <TextUnit id="9098" loc="15.161">ἔρχεσθαι μετὰ φῦλα θεῶν ἢ εἰς ἅλα δῖαν.</TextUnit>
    <TextUnit id="9099" loc="15.162">εἰ δέ μοι οὐκ ἐπέεσς' ἐπιπείσεται, ἀλλ' ἀλογήσει,</TextUnit>
    <TextUnit id="9100" loc="15.163">φραζέσθω δὴ ἔπειτα κατὰ φρένα καὶ κατὰ θυμὸν</TextUnit>
    <TextUnit id="9101" loc="15.164">μή μ' οὐδὲ κρατερός περ ἐὼν ἐπιόντα ταλάσσῃ</TextUnit>
    <TextUnit id="9102" loc="15.165">μεῖναι, ἐπεί εὑ φημὶ βίῃ πολὺ φέρτερος εἶναι</TextUnit>
    <TextUnit id="9103" loc="15.166">καὶ γενεῇ πρότερος: τοῦ δ' οὐκ ὄθεται φίλον ἦτορ</TextUnit>
    <TextUnit id="9104" loc="15.167">ἶσον ἐμοὶ φάσθαι, τόν τε στυγέουσι καὶ ἄλλοι.</TextUnit>
    <TextUnit id="9105" loc="15.168">ὣς ἔφατ', οὐδ' ἀπίθησε ποδήνεμος ὠκέα ̓͂Ιρις,</TextUnit>
    <TextUnit id="9106" loc="15.169">βῆ δὲ κατ' ̓Ιδαίων ὀρέων εἰς ̓́Ιλιον ἱρήν.</TextUnit>
    <TextUnit id="9107" loc="15.170">ὡς δ' ὅτ' ἂν ἐκ νεφέων πτῆται νιφὰς ἠὲ χάλαζα</TextUnit>
    <TextUnit id="9108" loc="15.171">ψυχρὴ ὑπὸ ῥιπῆς αἰθρηγενέος Βορέαο,</TextUnit>
    <TextUnit id="9109" loc="15.172">ὣς κραιπνῶς μεμαυῖα διέπτατο ὠκέα ̓͂Ιρις,</TextUnit>
    <TextUnit id="9110" loc="15.173">ἀγχοῦ δ' ἱσταμένη προσέφη κλυτὸν ἐννοσίγαιον:</TextUnit>
    <TextUnit id="9111" loc="15.174">ἀγγελίην τινά τοι γαιήοχε κυανοχαῖτα</TextUnit>
    <TextUnit id="9112" loc="15.175">ἦλθον δεῦρο φέρουσα παραὶ Διὸς αἰγιόχοιο.</TextUnit>
    <TextUnit id="9113" loc="15.176">παυσάμενόν ς' ἐκέλευσε μάχης ἠδὲ πτολέμοιο</TextUnit>
    <TextUnit id="9114" loc="15.177">ἔρχεσθαι μετὰ φῦλα θεῶν ἢ εἰς ἅλα δῖαν.</TextUnit>
    <TextUnit id="9115" loc="15.178">εἰ δέ οἱ οὐκ ἐπέεσς' ἐπιπείσεαι, ἀλλ' ἀλογήσεις,</TextUnit>
    <TextUnit id="9116" loc="15.179">ἠπείλει καὶ κεῖνος ἐναντίβιον πολεμίξων</TextUnit>
    <TextUnit id="9117" loc="15.180">ἐνθάδ' ἐλεύσεσθαι: σὲ δ' ὑπεξαλέασθαι ἄνωγε</TextUnit>
    <TextUnit id="9118" loc="15.181">χεῖρας, ἐπεὶ σέο φησὶ βίῃ πολὺ φέρτερος εἶναι</TextUnit>
    <TextUnit id="9119" loc="15.182">καὶ γενεῇ πρότερος: σὸν δ' οὐκ ὄθεται φίλον ἦτορ</TextUnit>
    <TextUnit id="9120" loc="15.183">ἶσόν οἱ φάσθαι, τόν τε στυγέουσι καὶ ἄλλοι.</TextUnit>
    <TextUnit id="9121" loc="15.184">τὴν δὲ μέγ' ὀχθήσας προσέφη κλυτὸς ἐννοσίγαιος:</TextUnit>
    <TextUnit id="9122" loc="15.185">ὢ πόποι ἦ ῥ' ἀγαθός περ ἐὼν ὑπέροπλον ἔειπεν</TextUnit>
    <TextUnit id="9123" loc="15.186">εἴ μ' ὁμότιμον ἐόντα βίῃ ἀέκοντα καθέξει.</TextUnit>
    <TextUnit id="9124" loc="15.187">τρεῖς γάρ τ' ἐκ Κρόνου εἰμὲν ἀδελφεοὶ οὓς τέκετο ̔Ρέα</TextUnit>
    <TextUnit id="9125" loc="15.188">Ζεὺς καὶ ἐγώ, τρίτατος δ' ̓Αί̈δης ἐνέροισιν ἀνάσσων.</TextUnit>
    <TextUnit id="9126" loc="15.189">τριχθὰ δὲ πάντα δέδασται, ἕκαστος δ' ἔμμορε τιμῆς:</TextUnit>
    <TextUnit id="9127" loc="15.190">ἤτοι ἐγὼν ἔλαχον πολιὴν ἅλα ναιέμεν αἰεὶ</TextUnit>
    <TextUnit id="9128" loc="15.191">παλλομένων, ̓Αί̈δης δ' ἔλαχε ζόφον ἠερόεντα,</TextUnit>
    <TextUnit id="9129" loc="15.192">Ζεὺς δ' ἔλαχ' οὐρανὸν εὐρὺν ἐν αἰθέρι καὶ νεφέλῃσι:</TextUnit>
    <TextUnit id="9130" loc="15.193">γαῖα δ' ἔτι ξυνὴ πάντων καὶ μακρὸς ̓́Ολυμπος.</TextUnit>
    <TextUnit id="9131" loc="15.194">τώ ῥα καὶ οὔ τι Διὸς βέομαι φρεσίν, ἀλλὰ ἕκηλος</TextUnit>
    <TextUnit id="9132" loc="15.195">καὶ κρατερός περ ἐὼν μενέτω τριτάτῃ ἐνὶ μοίρῃ.</TextUnit>
    <TextUnit id="9133" loc="15.196">χερσὶ δὲ μή τί με πάγχυ κακὸν ὣς δειδισσέσθω:</TextUnit>
    <TextUnit id="9134" loc="15.197">θυγατέρεσσιν γάρ τε καὶ υἱάσι βέλτερον εἴη</TextUnit>
    <TextUnit id="9135" loc="15.198">ἐκπάγλοις ἐπέεσσιν ἐνισσέμεν οὓς τέκεν αὐτός,</TextUnit>
    <TextUnit id="9136" loc="15.199">οἵ ἑθεν ὀτρύνοντος ἀκούσονται καὶ ἀνάγκῃ.</TextUnit>
    <TextUnit id="9137" loc="15.200">τὸν δ' ἠμείβετ' ἔπειτα ποδήνεμος ὠκέα ̓͂Ιρις:</TextUnit>
    <TextUnit id="9138" loc="15.201">οὕτω γὰρ δή τοι γαιήοχε κυανοχαῖτα</TextUnit>
    <TextUnit id="9139" loc="15.202">τόνδε φέρω Διὶ μῦθον ἀπηνέα τε κρατερόν τε,</TextUnit>
    <TextUnit id="9140" loc="15.203">ἦ τι μεταστρέψεις; στρεπταὶ μέν τε φρένες ἐσθλῶν.</TextUnit>
    <TextUnit id="9141" loc="15.204">οἶσθ' ὡς πρεσβυτέροισιν ̓Ερινύες αἰὲν ἕπονται.</TextUnit>
    <TextUnit id="9142" loc="15.205">τὴν δ' αὖτε προσέειπε Ποσειδάων ἐνοσίχθων:</TextUnit>
    <TextUnit id="9143" loc="15.206">̓͂Ιρι θεὰ μάλα τοῦτο ἔπος κατὰ μοῖραν ἔειπες:</TextUnit>
    <TextUnit id="9144" loc="15.207">ἐσθλὸν καὶ τὸ τέτυκται ὅτ' ἄγγελος αἴσιμα εἰδῇ.</TextUnit>
    <TextUnit id="9145" loc="15.208">ἀλλὰ τόδ' αἰνὸν ἄχος κραδίην καὶ θυμὸν ἱκάνει</TextUnit>
    <TextUnit id="9146" loc="15.209">ὁππότ' ἂν ἰσόμορον καὶ ὁμῇ πεπρωμένον αἴσῃ</TextUnit>
    <TextUnit id="9147" loc="15.210">νεικείειν ἐθέλῃσι χολωτοῖσιν ἐπέεσσιν.</TextUnit>
    <TextUnit id="9148" loc="15.211">ἀλλ' ἤτοι νῦν μέν κε νεμεσσηθεὶς ὑποείξω:</TextUnit>
    <TextUnit id="9149" loc="15.212">ἄλλο δέ τοι ἐρέω, καὶ ἀπειλήσω τό γε θυμῷ:</TextUnit>
    <TextUnit id="9150" loc="15.213">αἴ κεν ἄνευ ἐμέθεν καὶ ̓Αθηναίης ἀγελείης</TextUnit>
    <TextUnit id="9151" loc="15.214">̔́Ηρης ̔Ερμείω τε καὶ ̔Ηφαίστοιο ἄνακτος</TextUnit>
    <TextUnit id="9152" loc="15.215">̓Ιλίου αἰπεινῆς πεφιδήσεται, οὐδ' ἐθελήσει</TextUnit>
    <TextUnit id="9153" loc="15.216">ἐκπέρσαι, δοῦναι δὲ μέγα κράτος ̓Αργείοισιν,</TextUnit>
    <TextUnit id="9154" loc="15.217">ἴστω τοῦθ' ὅτι νῶϊν ἀνήκεστος χόλος ἔσται.</TextUnit>
    <TextUnit id="9155" loc="15.218">ὣς εἰπὼν λίπε λαὸν ̓Αχαιϊκὸν ἐννοσίγαιος,</TextUnit>
    <TextUnit id="9156" loc="15.219">δῦνε δὲ πόντον ἰών, πόθεσαν δ' ἥρωες ̓Αχαιοί.</TextUnit>
    <TextUnit id="9157" loc="15.220">καὶ τότ' ̓Απόλλωνα προσέφη νεφεληγερέτα Ζεύς:</TextUnit>
    <TextUnit id="9158" loc="15.221">ἔρχεο νῦν φίλε Φοῖβε μεθ' ̔́Εκτορα χαλκοκορυστήν:</TextUnit>
    <TextUnit id="9159" loc="15.222">ἤδη μὲν γάρ τοι γαιήοχος ἐννοσίγαιος</TextUnit>
    <TextUnit id="9160" loc="15.223">οἴχεται εἰς ἅλα δῖαν ἀλευάμενος χόλον αἰπὺν</TextUnit>
    <TextUnit id="9161" loc="15.224">ἡμέτερον: μάλα γάρ κε μάχης ἐπύθοντο καὶ ἄλλοι,</TextUnit>
    <TextUnit id="9162" loc="15.225">οἵ περ ἐνέρτεροί εἰσι θεοὶ Κρόνον ἀμφὶς ἐόντες.</TextUnit>
    <TextUnit id="9163" loc="15.226">ἀλλὰ τόδ' ἠμὲν ἐμοὶ πολὺ κέρδιον ἠδέ οἱ αὐτῷ</TextUnit>
    <TextUnit id="9164" loc="15.227">ἔπλετο, ὅττι πάροιθε νεμεσσηθεὶς ὑπόειξε</TextUnit>
    <TextUnit id="9165" loc="15.228">χεῖρας ἐμάς, ἐπεὶ οὔ κεν ἀνιδρωτί γ' ἐτελέσθη.</TextUnit>
    <TextUnit id="9166" loc="15.229">ἀλλὰ σύ γ' ἐν χείρεσσι λάβ' αἰγίδα θυσσανόεσσαν,</TextUnit>
    <TextUnit id="9167" loc="15.230">τῇ μάλ' ἐπισσείων φοβέειν ἥρωας ̓Αχαιούς:</TextUnit>
    <TextUnit id="9168" loc="15.231">σοὶ δ' αὐτῷ μελέτω ἑκατηβόλε φαίδιμος ̔́Εκτωρ:</TextUnit>
    <TextUnit id="9169" loc="15.232">τόφρα γὰρ οὖν οἱ ἔγειρε μένος μέγα, ὄφρ' ἂν ̓Αχαιοὶ</TextUnit>
    <TextUnit id="9170" loc="15.233">φεύγοντες νῆάς τε καὶ ̔Ελλήσποντον ἵκωνται.</TextUnit>
    <TextUnit id="9171" loc="15.234">κεῖθεν δ' αὐτὸς ἐγὼ φράσομαι ἔργον τε ἔπος τε,</TextUnit>
    <TextUnit id="9172" loc="15.235">ὥς κε καὶ αὖτις ̓Αχαιοὶ ἀναπνεύσωσι πόνοιο.</TextUnit>
    <TextUnit id="9173" loc="15.236">ὣς ἔφατ', οὐδ' ἄρα πατρὸς ἀνηκούστησεν ̓Απόλλων,</TextUnit>
    <TextUnit id="9174" loc="15.237">βῆ δὲ κατ' ̓Ιδαίων ὀρέων ἴρηκι ἐοικὼς</TextUnit>
    <TextUnit id="9175" loc="15.238">ὠκέϊ φασσοφόνῳ, ὅς τ' ὤκιστος πετεηνῶν.</TextUnit>
    <TextUnit id="9176" loc="15.239">εὗρ' υἱὸν Πριάμοιο δαί̈φρονος ̔́Εκτορα δῖον</TextUnit>
    <TextUnit id="9177" loc="15.240">ἥμενον, οὐδ' ἔτι κεῖτο, νέον δ' ἐσαγείρετο θυμόν,</TextUnit>
    <TextUnit id="9178" loc="15.241">ἀμφὶ ἓ γιγνώσκων ἑτάρους: ἀτὰρ ἆσθμα καὶ ἱδρὼς</TextUnit>
    <TextUnit id="9179" loc="15.242">παύετ', ἐπεί μιν ἔγειρε Διὸς νόος αἰγιόχοιο.</TextUnit>
    <TextUnit id="9180" loc="15.243">ἀγχοῦ δ' ἱστάμενος προσέφη ἑκάεργος ̓Απόλλων:</TextUnit>
    <TextUnit id="9181" loc="15.244">̔́Εκτορ υἱὲ Πριάμοιο, τί ἢ δὲ σὺ νόσφιν ἀπ' ἄλλων</TextUnit>
    <TextUnit id="9182" loc="15.245">ἧς' ὀλιγηπελέων; ἦ πού τί σε κῆδος ἱκάνει;</TextUnit>
    <TextUnit id="9183" loc="15.246">τὸν δ' ὀλιγοδρανέων προσέφη κορυθαίολος ̔́Εκτωρ:</TextUnit>
    <TextUnit id="9184" loc="15.247">τίς δὲ σύ ἐσσι φέριστε θεῶν ὅς μ' εἴρεαι ἄντην;</TextUnit>
    <TextUnit id="9185" loc="15.248">οὐκ ἀί̈εις ὅ με νηυσὶν ἔπι πρυμνῇσιν ̓Αχαιῶν</TextUnit>
    <TextUnit id="9186" loc="15.249">οὓς ἑτάρους ὀλέκοντα βοὴν ἀγαθὸς βάλεν Αἴας</TextUnit>
    <TextUnit id="9187" loc="15.250">χερμαδίῳ πρὸς στῆθος, ἔπαυσε δὲ θούριδος ἀλκῆς;</TextUnit>
    <TextUnit id="9188" loc="15.251">καὶ δὴ ἔγωγ' ἐφάμην νέκυας καὶ δῶμ' ̓Αί̈δαο</TextUnit>
    <TextUnit id="9189" loc="15.252">ἤματι τῷδ' ἵξεσθαι, ἐπεὶ φίλον ἄϊον ἦτορ.</TextUnit>
    <TextUnit id="9190" loc="15.253">τὸν δ' αὖτε προσέειπεν ἄναξ ἑκάεργος ̓Απόλλων:</TextUnit>
    <TextUnit id="9191" loc="15.254">θάρσει νῦν: τοῖόν τοι ἀοσσητῆρα Κρονίων</TextUnit>
    <TextUnit id="9192" loc="15.255">ἐξ ̓́Ιδης προέηκε παρεστάμεναι καὶ ἀμύνειν</TextUnit>
    <TextUnit id="9193" loc="15.256">Φοῖβον ̓Απόλλωνα χρυσάορον, ὅς σε πάρος περ</TextUnit>
    <TextUnit id="9194" loc="15.257">ῥύομ', ὁμῶς αὐτόν τε καὶ αἰπεινὸν πτολίεθρον.</TextUnit>
    <TextUnit id="9195" loc="15.258">ἀλλ' ἄγε νῦν ἱππεῦσιν ἐπότρυνον πολέεσσι</TextUnit>
    <TextUnit id="9196" loc="15.259">νηυσὶν ἔπι γλαφυρῇσιν ἐλαυνέμεν ὠκέας ἵππους:</TextUnit>
    <TextUnit id="9197" loc="15.260">αὐτὰρ ἐγὼ προπάροιθε κιὼν ἵπποισι κέλευθον</TextUnit>
    <TextUnit id="9198" loc="15.261">πᾶσαν λειανέω, τρέψω δ' ἥρωας ̓Αχαιούς.</TextUnit>
    <TextUnit id="9199" loc="15.262">ὣς εἰπὼν ἔμπνευσε μένος μέγα ποιμένι λαῶν.</TextUnit>
    <TextUnit id="9200" loc="15.263">ὡς δ' ὅτε τις στατὸς ἵππος ἀκοστήσας ἐπὶ φάτνῃ</TextUnit>
    <TextUnit id="9201" loc="15.264">δεσμὸν ἀπορρήξας θείῃ πεδίοιο κροαίνων</TextUnit>
    <TextUnit id="9202" loc="15.265">εἰωθὼς λούεσθαι ἐϋρρεῖος ποταμοῖο</TextUnit>
    <TextUnit id="9203" loc="15.266">κυδιόων: ὑψοῦ δὲ κάρη ἔχει, ἀμφὶ δὲ χαῖται</TextUnit>
    <TextUnit id="9204" loc="15.267">ὤμοις ἀί̈σσονται: ὃ δ' ἀγλαί̈ηφι πεποιθὼς</TextUnit>
    <TextUnit id="9205" loc="15.268">ῥίμφά ἑ γοῦνα φέρει μετά τ' ἤθεα καὶ νομὸν ἵππων:</TextUnit>
    <TextUnit id="9206" loc="15.269">ὣς ̔́Εκτωρ λαιψηρὰ πόδας καὶ γούνατ' ἐνώμα</TextUnit>
    <TextUnit id="9207" loc="15.270">ὀτρύνων ἱππῆας, ἐπεὶ θεοῦ ἔκλυεν αὐδήν.</TextUnit>
    <TextUnit id="9208" loc="15.271">οἳ δ' ὥς τ' ἢ ἔλαφον κεραὸν ἢ ἄγριον αἶγα</TextUnit>
    <TextUnit id="9209" loc="15.272">ἐσσεύαντο κύνες τε καὶ ἀνέρες ἀγροιῶται:</TextUnit>
    <TextUnit id="9210" loc="15.273">τὸν μέν τ' ἠλίβατος πέτρη καὶ δάσκιος ὕλη</TextUnit>
    <TextUnit id="9211" loc="15.274">εἰρύσατ', οὐδ' ἄρα τέ σφι κιχήμεναι αἴσιμον ἦεν:</TextUnit>
    <TextUnit id="9212" loc="15.275">τῶν δέ θ' ὑπὸ ἰαχῆς ἐφάνη λὶς ἠϋγένειος</TextUnit>
    <TextUnit id="9213" loc="15.276">εἰς ὁδόν, αἶψα δὲ πάντας ἀπέτραπε καὶ μεμαῶτας:</TextUnit>
    <TextUnit id="9214" loc="15.277">ὣς Δαναοὶ εἷος μὲν ὁμιλαδὸν αἰὲν ἕποντο</TextUnit>
    <TextUnit id="9215" loc="15.278">νύσσοντες ξίφεσίν τε καὶ ἔγχεσιν ἀμφιγύοισιν:</TextUnit>
    <TextUnit id="9216" loc="15.279">αὐτὰρ ἐπεὶ ἴδον ̔́Εκτορ' ἐποιχόμενον στίχας ἀνδρῶν</TextUnit>
    <TextUnit id="9217" loc="15.280">τάρβησαν, πᾶσιν δὲ παραὶ ποσὶ κάππεσε θυμός.</TextUnit>
    <TextUnit id="9218" loc="15.281">τοῖσι δ' ἔπειτ' ἀγόρευε Θόας ̓Ανδραίμονος υἱός,</TextUnit>
    <TextUnit id="9219" loc="15.282">Αἰτωλῶν ὄχ' ἄριστος ἐπιστάμενος μὲν ἄκοντι</TextUnit>
    <TextUnit id="9220" loc="15.283">ἐσθλὸς δ' ἐν σταδίῃ: ἀγορῇ δέ ἑ παῦροι ̓Αχαιῶν</TextUnit>
    <TextUnit id="9221" loc="15.284">νίκων, ὁππότε κοῦροι ἐρίσσειαν περὶ μύθων:</TextUnit>
    <TextUnit id="9222" loc="15.285">ὅ σφιν ἐϋφρονέων ἀγορήσατο καὶ μετέειπεν:</TextUnit>
    <TextUnit id="9223" loc="15.286">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι,</TextUnit>
    <TextUnit id="9224" loc="15.287">οἷον δ' αὖτ' ἐξαῦτις ἀνέστη κῆρας ἀλύξας</TextUnit>
    <TextUnit id="9225" loc="15.288">̔́Εκτωρ: ἦ θήν μιν μάλα ἔλπετο θυμὸς ἑκάστου</TextUnit>
    <TextUnit id="9226" loc="15.289">χερσὶν ὑπ' Αἴαντος θανέειν Τελαμωνιάδαο.</TextUnit>
    <TextUnit id="9227" loc="15.290">ἀλλά τις αὖτε θεῶν ἐρρύσατο καὶ ἐσάωσεν</TextUnit>
    <TextUnit id="9228" loc="15.291">̔́Εκτορ', ὃ δὴ πολλῶν Δαναῶν ὑπὸ γούνατ' ἔλυσεν,</TextUnit>
    <TextUnit id="9229" loc="15.292">ὡς καὶ νῦν ἔσσεσθαι ὀί̈ομαι: οὐ γὰρ ἄτερ γε</TextUnit>
    <TextUnit id="9230" loc="15.293">Ζηνὸς ἐριγδούπου πρόμος ἵσταται ὧδε μενοινῶν.</TextUnit>
    <TextUnit id="9231" loc="15.294">ἀλλ' ἄγεθ' ὡς ἂν ἐγὼν εἴπω πειθώμεθα πάντες.</TextUnit>
    <TextUnit id="9232" loc="15.295">πληθὺν μὲν ποτὶ νῆας ἀνώξομεν ἀπονέεσθαι:</TextUnit>
    <TextUnit id="9233" loc="15.296">αὐτοὶ δ', ὅσσοι ἄριστοι ἐνὶ στρατῷ εὐχόμεθ' εἶναι,</TextUnit>
    <TextUnit id="9234" loc="15.297">στήομεν, εἴ κεν πρῶτον ἐρύξομεν ἀντιάσαντες</TextUnit>
    <TextUnit id="9235" loc="15.298">δούρατ' ἀνασχόμενοι: τὸν δ' οἴω καὶ μεμαῶτα</TextUnit>
    <TextUnit id="9236" loc="15.299">θυμῷ δείσεσθαι Δαναῶν καταδῦναι ὅμιλον.</TextUnit>
    <TextUnit id="9237" loc="15.300">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο:</TextUnit>
    <TextUnit id="9238" loc="15.301">οἳ μὲν ἄρ' ἀμφ' Αἴαντα καὶ ̓Ιδομενῆα ἄνακτα</TextUnit>
    <TextUnit id="9239" loc="15.302">Τεῦκρον Μηριόνην τε Μέγην τ' ἀτάλαντον ̓́Αρηϊ</TextUnit>
    <TextUnit id="9240" loc="15.303">ὑσμίνην ἤρτυνον ἀριστῆας καλέσαντες</TextUnit>
    <TextUnit id="9241" loc="15.304">̔́Εκτορι καὶ Τρώεσσιν ἐναντίον: αὐτὰρ ὀπίσσω</TextUnit>
    <TextUnit id="9242" loc="15.305">ἣ πληθὺς ἐπὶ νῆας ̓Αχαιῶν ἀπονέοντο.</TextUnit>
    <TextUnit id="9243" loc="15.306">Τρῶες δὲ προὔτυψαν ἀολλέες, ἦρχε δ' ἄρ' ̔́Εκτωρ</TextUnit>
    <TextUnit id="9244" loc="15.307">μακρὰ βιβάς: πρόσθεν δὲ κί' αὐτοῦ Φοῖβος ̓Απόλλων</TextUnit>
    <TextUnit id="9245" loc="15.308">εἱμένος ὤμοιιν νεφέλην, ἔχε δ' αἰγίδα θοῦριν</TextUnit>
    <TextUnit id="9246" loc="15.309">δεινὴν ἀμφιδάσειαν ἀριπρεπέ', ἣν ἄρα χαλκεὺς</TextUnit>
    <TextUnit id="9247" loc="15.310">̔́Ηφαιστος Διὶ δῶκε φορήμεναι ἐς φόβον ἀνδρῶν:</TextUnit>
    <TextUnit id="9248" loc="15.311">τὴν ἄρ' ὅ γ' ἐν χείρεσσιν ἔχων ἡγήσατο λαῶν.</TextUnit>
    <TextUnit id="9249" loc="15.312">̓Αργεῖοι δ' ὑπέμειναν ἀολλέες, ὦρτο δ' ἀϋτὴ</TextUnit>
    <TextUnit id="9250" loc="15.313">ὀξεῖ' ἀμφοτέρωθεν, ἀπὸ νευρῆφι δ' ὀϊστοὶ</TextUnit>
    <TextUnit id="9251" loc="15.314">θρῷσκον: πολλὰ δὲ δοῦρα θρασειάων ἀπὸ χειρῶν</TextUnit>
    <TextUnit id="9252" loc="15.315">ἄλλα μὲν ἐν χροὶ̈ πήγνυτ' ἀρηϊθόων αἰζηῶν,</TextUnit>
    <TextUnit id="9253" loc="15.316">πολλὰ δὲ καὶ μεσσηγὺ πάρος χρόα λευκὸν ἐπαυρεῖν</TextUnit>
    <TextUnit id="9254" loc="15.317">ἐν γαίῃ ἵσταντο λιλαιόμενα χροὸς ἆσαι.</TextUnit>
    <TextUnit id="9255" loc="15.318">ὄφρα μὲν αἰγίδα χερσὶν ἔχ' ἀτρέμα Φοῖβος ̓Απόλλων,</TextUnit>
    <TextUnit id="9256" loc="15.319">τόφρα μάλ' ἀμφοτέρων βέλε' ἥπτετο, πῖπτε δὲ λαός.</TextUnit>
    <TextUnit id="9257" loc="15.320">αὐτὰρ ἐπεὶ κατ' ἐνῶπα ἰδὼν Δαναῶν ταχυπώλων</TextUnit>
    <TextUnit id="9258" loc="15.321">σεῖς', ἐπὶ δ' αὐτὸς ἄϋσε μάλα μέγα, τοῖσι δὲ θυμὸν</TextUnit>
    <TextUnit id="9259" loc="15.322">ἐν στήθεσσιν ἔθελξε, λάθοντο δὲ θούριδος ἀλκῆς.</TextUnit>
    <TextUnit id="9260" loc="15.323">οἳ δ' ὥς τ' ἠὲ βοῶν ἀγέλην ἢ πῶϋ μέγ' οἰῶν</TextUnit>
    <TextUnit id="9261" loc="15.324">θῆρε δύω κλονέωσι μελαίνης νυκτὸς ἀμολγῷ</TextUnit>
    <TextUnit id="9262" loc="15.325">ἐλθόντ' ἐξαπίνης σημάντορος οὐ παρεόντος,</TextUnit>
    <TextUnit id="9263" loc="15.326">ὣς ἐφόβηθεν ̓Αχαιοὶ ἀνάλκιδες: ἐν γὰρ ̓Απόλλων</TextUnit>
    <TextUnit id="9264" loc="15.327">ἧκε φόβον, Τρωσὶν δὲ καὶ ̔́Εκτορι κῦδος ὄπαζεν.</TextUnit>
    <TextUnit id="9265" loc="15.328">ἔνθα δ' ἀνὴρ ἕλεν ἄνδρα κεδασθείσης ὑσμίνης.</TextUnit>
    <TextUnit id="9266" loc="15.329">̔́Εκτωρ μὲν Στιχίον τε καὶ ̓Αρκεσίλαον ἔπεφνε,</TextUnit>
    <TextUnit id="9267" loc="15.330">τὸν μὲν Βοιωτῶν ἡγήτορα χαλκοχιτώνων,</TextUnit>
    <TextUnit id="9268" loc="15.331">τὸν δὲ Μενεσθῆος μεγαθύμου πιστὸν ἑταῖρον:</TextUnit>
    <TextUnit id="9269" loc="15.332">Αἰνείας δὲ Μέδοντα καὶ ̓́Ιασον ἐξενάριξεν.</TextUnit>
    <TextUnit id="9270" loc="15.333">ἤτοι ὃ μὲν νόθος υἱὸς ̓Οϊλῆος θείοιο</TextUnit>
    <TextUnit id="9271" loc="15.334">ἔσκε Μέδων Αἴαντος ἀδελφεός: αὐτὰρ ἔναιεν</TextUnit>
    <TextUnit id="9272" loc="15.335">ἐν Φυλάκῃ γαίης ἄπο πατρίδος ἄνδρα κατακτὰς</TextUnit>
    <TextUnit id="9273" loc="15.336">γνωτὸν μητρυιῆς ̓Εριώπιδος, ἣν ἔχ' ̓Οϊλεύς:</TextUnit>
    <TextUnit id="9274" loc="15.337">̓́Ιασος αὖτ' ἀρχὸς μὲν ̓Αθηναίων ἐτέτυκτο,</TextUnit>
    <TextUnit id="9275" loc="15.338">υἱὸς δὲ Σφήλοιο καλέσκετο Βουκολίδαο.</TextUnit>
    <TextUnit id="9276" loc="15.339">Μηκιστῆ δ' ἕλε Πουλυδάμας, ̓Εχίον δὲ Πολίτης</TextUnit>
    <TextUnit id="9277" loc="15.340">πρώτῃ ἐν ὑσμίνῃ, Κλονίον δ' ἕλε δῖος ̓Αγήνωρ.</TextUnit>
    <TextUnit id="9278" loc="15.341">Δηί̈οχον δὲ Πάρις βάλε νείατον ὦμον ὄπισθε</TextUnit>
    <TextUnit id="9279" loc="15.342">φεύγοντ' ἐν προμάχοισι, διὰ πρὸ δὲ χαλκὸν ἔλασσεν.</TextUnit>
    <TextUnit id="9280" loc="15.343">ὄφρ' οἳ τοὺς ἐνάριζον ἀπ' ἔντεα, τόφρα δ' ̓Αχαιοὶ</TextUnit>
    <TextUnit id="9281" loc="15.344">τάφρῳ καὶ σκολόπεσσιν ἐνιπλήξαντες ὀρυκτῇ</TextUnit>
    <TextUnit id="9282" loc="15.345">ἔνθα καὶ ἔνθα φέβοντο, δύοντο δὲ τεῖχος ἀνάγκῃ.</TextUnit>
    <TextUnit id="9283" loc="15.346">̔́Εκτωρ δὲ Τρώεσσιν ἐκέκλετο μακρὸν ἀύ̈σας</TextUnit>
    <TextUnit id="9284" loc="15.347">νηυσὶν ἐπισσεύεσθαι, ἐᾶν δ' ἔναρα βροτόεντα:</TextUnit>
    <TextUnit id="9285" loc="15.348">ὃν δ' ἂν ἐγὼν ἀπάνευθε νεῶν ἑτέρωθι νοήσω,</TextUnit>
    <TextUnit id="9286" loc="15.349">αὐτοῦ οἱ θάνατον μητίσομαι, οὐδέ νυ τόν γε</TextUnit>
    <TextUnit id="9287" loc="15.350">γνωτοί τε γνωταί τε πυρὸς λελάχωσι θανόντα,</TextUnit>
    <TextUnit id="9288" loc="15.351">ἀλλὰ κύνες ἐρύουσι πρὸ ἄστεος ἡμετέροιο.</TextUnit>
    <TextUnit id="9289" loc="15.352">ὣς εἰπὼν μάστιγι κατωμαδὸν ἤλασεν ἵππους</TextUnit>
    <TextUnit id="9290" loc="15.353">κεκλόμενος Τρώεσσι κατὰ στίχας: οἳ δὲ σὺν αὐτῷ</TextUnit>
    <TextUnit id="9291" loc="15.354">πάντες ὁμοκλήσαντες ἔχον ἐρυσάρματας ἵππους</TextUnit>
    <TextUnit id="9292" loc="15.355">ἠχῇ θεσπεσίῃ: προπάροιθε δὲ Φοῖβος ̓Απόλλων</TextUnit>
    <TextUnit id="9293" loc="15.356">ῥεῖ' ὄχθας καπέτοιο βαθείης ποσσὶν ἐρείπων</TextUnit>
    <TextUnit id="9294" loc="15.357">ἐς μέσσον κατέβαλλε, γεφύρωσεν δὲ κέλευθον</TextUnit>
    <TextUnit id="9295" loc="15.358">μακρὴν ἠδ' εὐρεῖαν, ὅσον τ' ἐπὶ δουρὸς ἐρωὴ</TextUnit>
    <TextUnit id="9296" loc="15.359">γίγνεται, ὁππότ' ἀνὴρ σθένεος πειρώμενος ᾗσι.</TextUnit>
    <TextUnit id="9297" loc="15.360">τῇ ῥ' οἵ γε προχέοντο φαλαγγηδόν, πρὸ δ' ̓Απόλλων</TextUnit>
    <TextUnit id="9298" loc="15.361">αἰγίδ' ἔχων ἐρίτιμον: ἔρειπε δὲ τεῖχος ̓Αχαιῶν</TextUnit>
    <TextUnit id="9299" loc="15.362">ῥεῖα μάλ', ὡς ὅτε τις ψάμαθον πάϊς ἄγχι θαλάσσης,</TextUnit>
    <TextUnit id="9300" loc="15.363">ὅς τ' ἐπεὶ οὖν ποιήσῃ ἀθύρματα νηπιέῃσιν</TextUnit>
    <TextUnit id="9301" loc="15.364">ἂψ αὖτις συνέχευε ποσὶν καὶ χερσὶν ἀθύρων.</TextUnit>
    <TextUnit id="9302" loc="15.365">ὥς ῥα σὺ ἤϊε Φοῖβε πολὺν κάματον καὶ ὀϊζὺν</TextUnit>
    <TextUnit id="9303" loc="15.366">σύγχεας ̓Αργείων, αὐτοῖσι δὲ φύζαν ἐνῶρσας.</TextUnit>
    <TextUnit id="9304" loc="15.367">ὣς οἳ μὲν παρὰ νηυσὶν ἐρητύοντο μένοντες,</TextUnit>
    <TextUnit id="9305" loc="15.368">ἀλλήλοισί τε κεκλόμενοι καὶ πᾶσι θεοῖσι</TextUnit>
    <TextUnit id="9306" loc="15.369">χεῖρας ἀνίσχοντες μεγάλ' εὐχετόωντο ἕκαστος:</TextUnit>
    <TextUnit id="9307" loc="15.370">Νέστωρ αὖτε μάλιστα Γερήνιος οὖρος ̓Αχαιῶν</TextUnit>
    <TextUnit id="9308" loc="15.371">εὔχετο χεῖρ' ὀρέγων εἰς οὐρανὸν ἀστερόεντα:</TextUnit>
    <TextUnit id="9309" loc="15.372">Ζεῦ πάτερ εἴ ποτέ τίς τοι ἐν ̓́Αργεί̈ περ πολυπύρῳ</TextUnit>
    <TextUnit id="9310" loc="15.373">ἢ βοὸς ἢ οἰὸς κατὰ πίονα μηρία καίων</TextUnit>
    <TextUnit id="9311" loc="15.374">εὔχετο νοστῆσαι, σὺ δ' ὑπέσχεο καὶ κατένευσας,</TextUnit>
    <TextUnit id="9312" loc="15.375">τῶν μνῆσαι καὶ ἄμυνον ̓Ολύμπιε νηλεὲς ἦμαρ,</TextUnit>
    <TextUnit id="9313" loc="15.376">μηδ' οὕτω Τρώεσσιν ἔα δάμνασθαι ̓Αχαιούς.</TextUnit>
    <TextUnit id="9314" loc="15.377">ὣς ἔφατ' εὐχόμενος, μέγα δ' ἔκτυπε μητίετα Ζεύς,</TextUnit>
    <TextUnit id="9315" loc="15.378">ἀράων ἀί̈ων Νηληϊάδαο γέροντος.</TextUnit>
    <TextUnit id="9316" loc="15.379">Τρῶες δ' ὡς ἐπύθοντο Διὸς κτύπον αἰγιόχοιο,</TextUnit>
    <TextUnit id="9317" loc="15.380">μᾶλλον ἐπ' ̓Αργείοισι θόρον, μνήσαντο δὲ χάρμης.</TextUnit>
    <TextUnit id="9318" loc="15.381">οἳ δ' ὥς τε μέγα κῦμα θαλάσσης εὐρυπόροιο</TextUnit>
    <TextUnit id="9319" loc="15.382">νηὸς ὑπὲρ τοίχων καταβήσεται, ὁππότ' ἐπείγῃ</TextUnit>
    <TextUnit id="9320" loc="15.383">ἲς ἀνέμου: ἣ γάρ τε μάλιστά γε κύματ' ὀφέλλει:</TextUnit>
    <TextUnit id="9321" loc="15.384">ὣς Τρῶες μεγάλῃ ἰαχῇ κατὰ τεῖχος ἔβαινον,</TextUnit>
    <TextUnit id="9322" loc="15.385">ἵππους δ' εἰσελάσαντες ἐπὶ πρύμνῃσι μάχοντο</TextUnit>
    <TextUnit id="9323" loc="15.386">ἔγχεσιν ἀμφιγύοις αὐτοσχεδόν, οἳ μὲν ἀφ' ἵππων,</TextUnit>
    <TextUnit id="9324" loc="15.387">οἳ δ' ἀπὸ νηῶν ὕψι μελαινάων ἐπιβάντες</TextUnit>
    <TextUnit id="9325" loc="15.388">μακροῖσι ξυστοῖσι, τά ῥά σφ' ἐπὶ νηυσὶν ἔκειτο</TextUnit>
    <TextUnit id="9326" loc="15.389">ναύμαχα κολλήεντα, κατὰ στόμα εἱμένα χαλκῷ.</TextUnit>
    <TextUnit id="9327" loc="15.390">Πάτροκλος δ' εἷος μὲν ̓Αχαιοί τε Τρῶές τε</TextUnit>
    <TextUnit id="9328" loc="15.391">τείχεος ἀμφεμάχοντο θοάων ἔκτοθι νηῶν,</TextUnit>
    <TextUnit id="9329" loc="15.392">τόφρ' ὅ γ' ἐνὶ κλισίῃ ἀγαπήνορος Εὐρυπύλοιο</TextUnit>
    <TextUnit id="9330" loc="15.393">ἧστό τε καὶ τὸν ἔτερπε λόγοις, ἐπὶ δ' ἕλκεϊ λυγρῷ</TextUnit>
    <TextUnit id="9331" loc="15.394">φάρμακ' ἀκέσματ' ἔπασσε μελαινάων ὀδυνάων.</TextUnit>
    <TextUnit id="9332" loc="15.395">αὐτὰρ ἐπεὶ δὴ τεῖχος ἐπεσσυμένους ἐνόησε</TextUnit>
    <TextUnit id="9333" loc="15.396">Τρῶας, ἀτὰρ Δαναῶν γένετο ἰαχή τε φόβος τε,</TextUnit>
    <TextUnit id="9334" loc="15.397">ᾤμωξέν τ' ἄρ' ἔπειτα καὶ ὣ πεπλήγετο μηρὼ</TextUnit>
    <TextUnit id="9335" loc="15.398">χερσὶ καταπρηνέσς', ὀλοφυρόμενος δ' ἔπος ηὔδα:</TextUnit>
    <TextUnit id="9336" loc="15.399">Εὐρύπυλ' οὐκ ἔτι τοι δύναμαι χατέοντί περ' ἔμπης</TextUnit>
    <TextUnit id="9337" loc="15.400">ἐνθάδε παρμενέμεν: δὴ γὰρ μέγα νεῖκος ὄρωρεν:</TextUnit>
    <TextUnit id="9338" loc="15.401">ἀλλὰ σὲ μὲν θεράπων ποτιτερπέτω, αὐτὰρ ἔγωγε</TextUnit>
    <TextUnit id="9339" loc="15.402">σπεύσομαι εἰς ̓Αχιλῆα, ἵν' ὀτρύνω πολεμίζειν.</TextUnit>
    <TextUnit id="9340" loc="15.403">τίς δ' οἶδ' εἴ κέν οἱ σὺν δαίμονι θυμὸν ὀρίνω</TextUnit>
    <TextUnit id="9341" loc="15.404">παρειπών; ἀγαθὴ δὲ παραίφασίς ἐστιν ἑταίρου.</TextUnit>
    <TextUnit id="9342" loc="15.405">τὸν μὲν ἄρ' ὣς εἰπόντα πόδες φέρον: αὐτὰρ ̓Αχαιοὶ</TextUnit>
    <TextUnit id="9343" loc="15.406">Τρῶας ἐπερχομένους μένον ἔμπεδον, οὐδ' ἐδύναντο</TextUnit>
    <TextUnit id="9344" loc="15.407">παυροτέρους περ ἐόντας ἀπώσασθαι παρὰ νηῶν:</TextUnit>
    <TextUnit id="9345" loc="15.408">οὐδέ ποτε Τρῶες Δαναῶν ἐδύναντο φάλαγγας</TextUnit>
    <TextUnit id="9346" loc="15.409">ῥηξάμενοι κλισίῃσι μιγήμεναι ἠδὲ νέεσσιν.</TextUnit>
    <TextUnit id="9347" loc="15.410">ἀλλ' ὥς τε στάθμη δόρυ νήϊον ἐξιθύνει</TextUnit>
    <TextUnit id="9348" loc="15.411">τέκτονος ἐν παλάμῃσι δαήμονος, ὅς ῥά τε πάσης</TextUnit>
    <TextUnit id="9349" loc="15.412">εὖ εἰδῇ σοφίης ὑποθημοσύνῃσιν ̓Αθήνης,</TextUnit>
    <TextUnit id="9350" loc="15.413">ὣς μὲν τῶν ἐπὶ ἶσα μάχη τέτατο πτόλεμός τε:</TextUnit>
    <TextUnit id="9351" loc="15.414">ἄλλοι δ' ἀμφ' ἄλλῃσι μάχην ἐμάχοντο νέεσσιν,</TextUnit>
    <TextUnit id="9352" loc="15.415">̔́Εκτωρ δ' ἄντ' Αἴαντος ἐείσατο κυδαλίμοιο.</TextUnit>
    <TextUnit id="9353" loc="15.416">τὼ δὲ μιῆς περὶ νηὸς ἔχον πόνον, οὐδὲ δύναντο</TextUnit>
    <TextUnit id="9354" loc="15.417">οὔθ' ὃ τὸν ἐξελάσαι καὶ ἐνιπρῆσαι πυρὶ νῆα</TextUnit>
    <TextUnit id="9355" loc="15.418">οὔθ' ὃ τὸν ἂψ ὤσασθαι, ἐπεί ῥ' ἐπέλασσέ γε δαίμων.</TextUnit>
    <TextUnit id="9356" loc="15.419">ἔνθ' υἷα Κλυτίοιο Καλήτορα φαίδιμος Αἴας</TextUnit>
    <TextUnit id="9357" loc="15.420">πῦρ ἐς νῆα φέροντα κατὰ στῆθος βάλε δουρί.</TextUnit>
    <TextUnit id="9358" loc="15.421">δούπησεν δὲ πεσών, δαλὸς δέ οἱ ἔκπεσε χειρός.</TextUnit>
    <TextUnit id="9359" loc="15.422">̔́Εκτωρ δ' ὡς ἐνόησεν ἀνεψιὸν ὀφθαλμοῖσιν</TextUnit>
    <TextUnit id="9360" loc="15.423">ἐν κονίῃσι πεσόντα νεὸς προπάροιθε μελαίνης,</TextUnit>
    <TextUnit id="9361" loc="15.424">Τρωσί τε καὶ Λυκίοισιν ἐκέκλετο μακρὸν ἀύ̈σας:</TextUnit>
    <TextUnit id="9362" loc="15.425">Τρῶες καὶ Λύκιοι καὶ Δάρδανοι ἀγχιμαχηταὶ</TextUnit>
    <TextUnit id="9363" loc="15.426">μὴ δή πω χάζεσθε μάχης ἐν στείνεϊ τῷδε,</TextUnit>
    <TextUnit id="9364" loc="15.427">ἀλλ' υἷα Κλυτίοιο σαώσατε, μή μιν ̓Αχαιοὶ</TextUnit>
    <TextUnit id="9365" loc="15.428">τεύχεα συλήσωσι νεῶν ἐν ἀγῶνι πεσόντα.</TextUnit>
    <TextUnit id="9366" loc="15.429">ὣς εἰπὼν Αἴαντος ἀκόντισε δουρὶ φαεινῷ.</TextUnit>
    <TextUnit id="9367" loc="15.430">τοῦ μὲν ἅμαρθ', ὃ δ' ἔπειτα Λυκόφρονα Μάστορος υἱὸν</TextUnit>
    <TextUnit id="9368" loc="15.431">Αἴαντος θεράποντα Κυθήριον, ὅς ῥα παρ' αὐτῷ</TextUnit>
    <TextUnit id="9369" loc="15.432">ναῖ', ἐπεὶ ἄνδρα κατέκτα Κυθήροισι ζαθέοισι,</TextUnit>
    <TextUnit id="9370" loc="15.433">τόν ῥ' ἔβαλεν κεφαλὴν ὑπὲρ οὔατος ὀξέϊ χαλκῷ</TextUnit>
    <TextUnit id="9371" loc="15.434">ἑσταότ' ἄγχ' Αἴαντος: ὃ δ' ὕπτιος ἐν κονίῃσι</TextUnit>
    <TextUnit id="9372" loc="15.435">νηὸς ἄπο πρυμνῆς χαμάδις πέσε, λύντο δὲ γυῖα.</TextUnit>
    <TextUnit id="9373" loc="15.436">Αἴας δ' ἐρρίγησε, κασίγνητον δὲ προσηύδα:</TextUnit>
    <TextUnit id="9374" loc="15.437">Τεῦκρε πέπον δὴ νῶϊν ἀπέκτατο πιστὸς ἑταῖρος</TextUnit>
    <TextUnit id="9375" loc="15.438">Μαστορίδης, ὃν νῶϊ Κυθηρόθεν ἔνδον ἐόντα</TextUnit>
    <TextUnit id="9376" loc="15.439">ἶσα φίλοισι τοκεῦσιν ἐτίομεν ἐν μεγάροισι:</TextUnit>
    <TextUnit id="9377" loc="15.440">τὸν δ' ̔́Εκτωρ μεγάθυμος ἀπέκτανε. ποῦ νύ τοι ἰοὶ</TextUnit>
    <TextUnit id="9378" loc="15.441">ὠκύμοροι καὶ τόξον ὅ τοι πόρε Φοῖβος ̓Απόλλων;</TextUnit>
    <TextUnit id="9379" loc="15.442">ὣς φάθ', ὃ δὲ ξυνέηκε, θέων δέ οἱ ἄγχι παρέστη,</TextUnit>
    <TextUnit id="9380" loc="15.443">τόξον ἔχων ἐν χειρὶ παλίντονον ἠδὲ φαρέτρην</TextUnit>
    <TextUnit id="9381" loc="15.444">ἰοδόκον: μάλα δ' ὦκα βέλεα Τρώεσσιν ἐφίει.</TextUnit>
    <TextUnit id="9382" loc="15.445">καί ῥ' ἔβαλε Κλεῖτον Πεισήνορος ἀγλαὸν υἱὸν</TextUnit>
    <TextUnit id="9383" loc="15.446">Πουλυδάμαντος ἑταῖρον ἀγαυοῦ Πανθοί̈δαο</TextUnit>
    <TextUnit id="9384" loc="15.447">ἡνία χερσὶν ἔχοντα: ὃ μὲν πεπόνητο καθ' ἵππους:</TextUnit>
    <TextUnit id="9385" loc="15.448">τῇ γὰρ ἔχ' ᾗ ῥα πολὺ πλεῖσται κλονέοντο φάλαγγες</TextUnit>
    <TextUnit id="9386" loc="15.449">̔́Εκτορι καὶ Τρώεσσι χαριζόμενος: τάχα δ' αὐτῷ</TextUnit>
    <TextUnit id="9387" loc="15.450">ἦλθε κακόν, τό οἱ οὔ τις ἐρύκακεν ἱεμένων περ.</TextUnit>
    <TextUnit id="9388" loc="15.451">αὐχένι γάρ οἱ ὄπισθε πολύστονος ἔμπεσεν ἰός:</TextUnit>
    <TextUnit id="9389" loc="15.452">ἤριπε δ' ἐξ ὀχέων, ὑπερώησαν δέ οἱ ἵπποι</TextUnit>
    <TextUnit id="9390" loc="15.453">κείν' ὄχεα κροτέοντες. ἄναξ δ' ἐνόησε τάχιστα</TextUnit>
    <TextUnit id="9391" loc="15.454">Πουλυδάμας, καὶ πρῶτος ἐναντίος ἤλυθεν ἵππων.</TextUnit>
    <TextUnit id="9392" loc="15.455">τοὺς μὲν ὅ γ' ̓Αστυνόῳ Προτιάονος υἱέϊ δῶκε,</TextUnit>
    <TextUnit id="9393" loc="15.456">πολλὰ δ' ἐπότρυνε σχεδὸν ἴσχειν εἰσορόωντα</TextUnit>
    <TextUnit id="9394" loc="15.457">ἵππους: αὐτὸς δ' αὖτις ἰὼν προμάχοισιν ἐμίχθη.</TextUnit>
    <TextUnit id="9395" loc="15.458">Τεῦκρος δ' ἄλλον ὀϊστὸν ἐφ' ̔́Εκτορι χαλκοκορυστῇ</TextUnit>
    <TextUnit id="9396" loc="15.459">αἴνυτο, καί κεν ἔπαυσε μάχης ἐπὶ νηυσὶν ̓Αχαιῶν,</TextUnit>
    <TextUnit id="9397" loc="15.460">εἴ μιν ἀριστεύοντα βαλὼν ἐξείλετο θυμόν.</TextUnit>
    <TextUnit id="9398" loc="15.461">ἀλλ' οὐ λῆθε Διὸς πυκινὸν νόον, ὅς ῥ' ἐφύλασσεν</TextUnit>
    <TextUnit id="9399" loc="15.462">̔́Εκτορ', ἀτὰρ Τεῦκρον Τελαμώνιον εὖχος ἀπηύρα,</TextUnit>
    <TextUnit id="9400" loc="15.463">ὅς οἱ ἐϋστρεφέα νευρὴν ἐν ἀμύμονι τόξῳ</TextUnit>
    <TextUnit id="9401" loc="15.464">ῥῆξ' ἐπὶ τῷ ἐρύοντι: παρεπλάγχθη δέ οἱ ἄλλῃ</TextUnit>
    <TextUnit id="9402" loc="15.465">ἰὸς χαλκοβαρής, τόξον δέ οἱ ἔκπεσε χειρός.</TextUnit>
    <TextUnit id="9403" loc="15.466">Τεῦκρος δ' ἐρρίγησε, κασίγνητον δὲ προσηύδα:</TextUnit>
    <TextUnit id="9404" loc="15.467">ὢ πόποι ἦ δὴ πάγχυ μάχης ἐπὶ μήδεα κείρει</TextUnit>
    <TextUnit id="9405" loc="15.468">δαίμων ἡμετέρης, ὅ τέ μοι βιὸν ἔκβαλε χειρός,</TextUnit>
    <TextUnit id="9406" loc="15.469">νευρὴν δ' ἐξέρρηξε νεόστροφον, ἣν ἐνέδησα</TextUnit>
    <TextUnit id="9407" loc="15.470">πρώϊον, ὄφρ' ἀνέχοιτο θαμὰ θρῴσκοντας ὀϊστούς.</TextUnit>
    <TextUnit id="9408" loc="15.471">τὸν δ' ἠμείβετ' ἔπειτα μέγας Τελαμώνιος Αἴας:</TextUnit>
    <TextUnit id="9409" loc="15.472">ὦ πέπον ἀλλὰ βιὸν μὲν ἔα καὶ ταρφέας ἰοὺς</TextUnit>
    <TextUnit id="9410" loc="15.473">κεῖσθαι, ἐπεὶ συνέχευε θεὸς Δαναοῖσι μεγήρας:</TextUnit>
    <TextUnit id="9411" loc="15.474">αὐτὰρ χερσὶν ἑλὼν δολιχὸν δόρυ καὶ σάκος ὤμῳ</TextUnit>
    <TextUnit id="9412" loc="15.475">μάρναό τε Τρώεσσι καὶ ἄλλους ὄρνυθι λαούς.</TextUnit>
    <TextUnit id="9413" loc="15.476">μὴ μὰν ἀσπουδί γε δαμασσάμενοί περ ἕλοιεν</TextUnit>
    <TextUnit id="9414" loc="15.477">νῆας ἐϋσσέλμους, ἀλλὰ μνησώμεθα χάρμης.</TextUnit>
    <TextUnit id="9415" loc="15.478">ὣς φάθ', ὃ δὲ τόξον μὲν ἐνὶ κλισίῃσιν ἔθηκεν,</TextUnit>
    <TextUnit id="9416" loc="15.479">αὐτὰρ ὅ γ' ἀμφ' ὤμοισι σάκος θέτο τετραθέλυμνον,</TextUnit>
    <TextUnit id="9417" loc="15.480">κρατὶ δ' ἐπ' ἰφθίμῳ κυνέην εὔτυκτον ἔθηκεν</TextUnit>
    <TextUnit id="9418" loc="15.481">ἵππουριν, δεινὸν δὲ λόφος καθύπερθεν ἔνευεν:</TextUnit>
    <TextUnit id="9419" loc="15.482">εἵλετο δ' ἄλκιμον ἔγχος ἀκαχμένον ὀξέϊ χαλκῷ,</TextUnit>
    <TextUnit id="9420" loc="15.483">βῆ δ' ἰέναι, μάλα δ' ὦκα θέων Αἴαντι παρέστη.</TextUnit>
    <TextUnit id="9421" loc="15.484">̔́Εκτωρ δ' ὡς εἶδεν Τεύκρου βλαφθέντα βέλεμνα,</TextUnit>
    <TextUnit id="9422" loc="15.485">Τρωσί τε καὶ Λυκίοισιν ἐκέκλετο μακρὸν ἀύ̈σας:</TextUnit>
    <TextUnit id="9423" loc="15.486">Τρῶες καὶ Λύκιοι καὶ Δάρδανοι ἀγχιμαχηταὶ</TextUnit>
    <TextUnit id="9424" loc="15.487">ἀνέρες ἔστε φίλοι, μνήσασθε δὲ θούριδος ἀλκῆς</TextUnit>
    <TextUnit id="9425" loc="15.488">νῆας ἀνὰ γλαφυράς: δὴ γὰρ ἴδον ὀφθαλμοῖσιν</TextUnit>
    <TextUnit id="9426" loc="15.489">ἀνδρὸς ἀριστῆος Διόθεν βλαφθέντα βέλεμνα.</TextUnit>
    <TextUnit id="9427" loc="15.490">ῥεῖα δ' ἀρίγνωτος Διὸς ἀνδράσι γίγνεται ἀλκή,</TextUnit>
    <TextUnit id="9428" loc="15.491">ἠμὲν ὁτέοισιν κῦδος ὑπέρτερον ἐγγυαλίξῃ,</TextUnit>
    <TextUnit id="9429" loc="15.492">ἠδ' ὅτινας μινύθῃ τε καὶ οὐκ ἐθέλῃσιν ἀμύνειν,</TextUnit>
    <TextUnit id="9430" loc="15.493">ὡς νῦν ̓Αργείων μινύθει μένος, ἄμμι δ' ἀρήγει.</TextUnit>
    <TextUnit id="9431" loc="15.494">ἀλλὰ μάχεσθ' ἐπὶ νηυσὶν ἀολλέες: ὃς δέ κεν ὑμέων</TextUnit>
    <TextUnit id="9432" loc="15.495">βλήμενος ἠὲ τυπεὶς θάνατον καὶ πότμον ἐπίσπῃ</TextUnit>
    <TextUnit id="9433" loc="15.496">τεθνάτω: οὔ οἱ ἀεικὲς ἀμυνομένῳ περὶ πάτρης</TextUnit>
    <TextUnit id="9434" loc="15.497">τεθνάμεν: ἀλλ' ἄλοχός τε σόη καὶ παῖδες ὀπίσσω,</TextUnit>
    <TextUnit id="9435" loc="15.498">καὶ οἶκος καὶ κλῆρος ἀκήρατος, εἴ κεν ̓Αχαιοὶ</TextUnit>
    <TextUnit id="9436" loc="15.499">οἴχωνται σὺν νηυσὶ φίλην ἐς πατρίδα γαῖαν.</TextUnit>
    <TextUnit id="9437" loc="15.500">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="9438" loc="15.501">Αἴας δ' αὖθ' ἑτέρωθεν ἐκέκλετο οἷς ἑτάροισιν:</TextUnit>
    <TextUnit id="9439" loc="15.502">αἰδὼς ̓Αργεῖοι: νῦν ἄρκιον ἢ ἀπολέσθαι</TextUnit>
    <TextUnit id="9440" loc="15.503">ἠὲ σαωθῆναι καὶ ἀπώσασθαι κακὰ νηῶν.</TextUnit>
    <TextUnit id="9441" loc="15.504">ἦ ἔλπεσθ' ἢν νῆας ἕλῃ κορυθαίολος ̔́Εκτωρ</TextUnit>
    <TextUnit id="9442" loc="15.505">ἐμβαδὸν ἵξεσθαι ἣν πατρίδα γαῖαν ἕκαστος;</TextUnit>
    <TextUnit id="9443" loc="15.506">ἦ οὐκ ὀτρύνοντος ἀκούετε λαὸν ἅπαντα</TextUnit>
    <TextUnit id="9444" loc="15.507">̔́Εκτορος, ὃς δὴ νῆας ἐνιπρῆσαι μενεαίνει;</TextUnit>
    <TextUnit id="9445" loc="15.508">οὐ μὰν ἔς γε χορὸν κέλετ' ἐλθέμεν, ἀλλὰ μάχεσθαι.</TextUnit>
    <TextUnit id="9446" loc="15.509">ἡμῖν δ' οὔ τις τοῦδε νόος καὶ μῆτις ἀμείνων</TextUnit>
    <TextUnit id="9447" loc="15.510">ἢ αὐτοσχεδίῃ μῖξαι χεῖράς τε μένος τε.</TextUnit>
    <TextUnit id="9448" loc="15.511">βέλτερον ἢ ἀπολέσθαι ἕνα χρόνον ἠὲ βιῶναι</TextUnit>
    <TextUnit id="9449" loc="15.512">ἢ δηθὰ στρεύγεσθαι ἐν αἰνῇ δηϊοτῆτι</TextUnit>
    <TextUnit id="9450" loc="15.513">ὧδ' αὔτως παρὰ νηυσὶν ὑπ' ἀνδράσι χειροτέροισιν.</TextUnit>
    <TextUnit id="9451" loc="15.514">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="9452" loc="15.515">ἔνθ' ̔́Εκτωρ μὲν ἕλε Σχεδίον Περιμήδεος υἱὸν</TextUnit>
    <TextUnit id="9453" loc="15.516">ἀρχὸν Φωκήων, Αἴας δ' ἕλε Λαοδάμαντα</TextUnit>
    <TextUnit id="9454" loc="15.517">ἡγεμόνα πρυλέων ̓Αντήνορος ἀγλαὸν υἱόν:</TextUnit>
    <TextUnit id="9455" loc="15.518">Πουλυδάμας δ' ̓͂Ωτον Κυλλήνιον ἐξενάριξε</TextUnit>
    <TextUnit id="9456" loc="15.519">Φυλεί̈δεω ἕταρον, μεγαθύμων ἀρχὸν ̓Επειῶν.</TextUnit>
    <TextUnit id="9457" loc="15.520">τῷ δὲ Μέγης ἐπόρουσεν ἰδών: ὃ δ' ὕπαιθα λιάσθη</TextUnit>
    <TextUnit id="9458" loc="15.521">Πουλυδάμας: καὶ τοῦ μὲν ἀπήμβροτεν: οὐ γὰρ ̓Απόλλων</TextUnit>
    <TextUnit id="9459" loc="15.522">εἴα Πάνθου υἱὸν ἐνὶ προμάχοισι δαμῆναι:</TextUnit>
    <TextUnit id="9460" loc="15.523">αὐτὰρ ὅ γε Κροίσμου στῆθος μέσον οὔτασε δουρί.</TextUnit>
    <TextUnit id="9461" loc="15.524">δούπησεν δὲ πεσών: ὃ δ' ἀπ' ὤμων τεύχε' ἐσύλα.</TextUnit>
    <TextUnit id="9462" loc="15.525">τόφρα δὲ τῷ ἐπόρουσε Δόλοψ αἰχμῆς ἐὺ̈ εἰδὼς</TextUnit>
    <TextUnit id="9463" loc="15.526">Λαμπετίδης, ὃν Λάμπος ἐγείνατο φέρτατον υἱὸν</TextUnit>
    <TextUnit id="9464" loc="15.527">Λαομεδοντιάδης εὖ εἰδότα θούριδος ἀλκῆς,</TextUnit>
    <TextUnit id="9465" loc="15.528">ὃς τότε Φυλεί̈δαο μέσον σάκος οὔτασε δουρὶ</TextUnit>
    <TextUnit id="9466" loc="15.529">ἐγγύθεν ὁρμηθείς: πυκινὸς δέ οἱ ἤρκεσε θώρηξ,</TextUnit>
    <TextUnit id="9467" loc="15.530">τόν ῥ' ἐφόρει γυάλοισιν ἀρηρότα: τόν ποτε Φυλεὺς</TextUnit>
    <TextUnit id="9468" loc="15.531">ἤγαγεν ἐξ ̓Εφύρης, ποταμοῦ ἄπο Σελλήεντος.</TextUnit>
    <TextUnit id="9469" loc="15.532">ξεῖνος γάρ οἱ ἔδωκεν ἄναξ ἀνδρῶν Εὐφήτης</TextUnit>
    <TextUnit id="9470" loc="15.533">ἐς πόλεμον φορέειν δηί̈ων ἀνδρῶν ἀλεωρήν:</TextUnit>
    <TextUnit id="9471" loc="15.534">ὅς οἱ καὶ τότε παιδὸς ἀπὸ χροὸς ἤρκες' ὄλεθρον.</TextUnit>
    <TextUnit id="9472" loc="15.535">τοῦ δὲ Μέγης κόρυθος χαλκήρεος ἱπποδασείης</TextUnit>
    <TextUnit id="9473" loc="15.536">κύμβαχον ἀκρότατον νύξ' ἔγχεϊ ὀξυόεντι,</TextUnit>
    <TextUnit id="9474" loc="15.537">ῥῆξε δ' ἀφ' ἵππειον λόφον αὐτοῦ: πᾶς δὲ χαμᾶζε</TextUnit>
    <TextUnit id="9475" loc="15.538">κάππεσεν ἐν κονίῃσι νέον φοίνικι φαεινός.</TextUnit>
    <TextUnit id="9476" loc="15.539">εἷος ὃ τῷ πολέμιζε μένων, ἔτι δ' ἔλπετο νίκην,</TextUnit>
    <TextUnit id="9477" loc="15.540">τόφρα δέ οἱ Μενέλαος ἀρήϊος ἦλθεν ἀμύντωρ,</TextUnit>
    <TextUnit id="9478" loc="15.541">στῆ δ' εὐρὰξ σὺν δουρὶ λαθών, βάλε δ' ὦμον ὄπισθεν:</TextUnit>
    <TextUnit id="9479" loc="15.542">αἰχμὴ δὲ στέρνοιο διέσσυτο μαιμώωσα</TextUnit>
    <TextUnit id="9480" loc="15.543">πρόσσω ἱεμένη: ὃ δ' ἄρα πρηνὴς ἐλιάσθη.</TextUnit>
    <TextUnit id="9481" loc="15.544">τὼ μὲν ἐεισάσθην χαλκήρεα τεύχε' ἀπ' ὤμων</TextUnit>
    <TextUnit id="9482" loc="15.545">συλήσειν: ̔́Εκτωρ δὲ κασιγνήτοισι κέλευσε</TextUnit>
    <TextUnit id="9483" loc="15.546">πᾶσι μάλα, πρῶτον δ' ̔Ικεταονίδην ἐνένιπεν</TextUnit>
    <TextUnit id="9484" loc="15.547">ἴφθιμον Μελάνιππον. ὃ δ' ὄφρα μὲν εἰλίποδας βοῦς</TextUnit>
    <TextUnit id="9485" loc="15.548">βόσκ' ἐν Περκώτῃ δηί̈ων ἀπὸ νόσφιν ἐόντων:</TextUnit>
    <TextUnit id="9486" loc="15.549">αὐτὰρ ἐπεὶ Δαναῶν νέες ἤλυθον ἀμφιέλισσαι,</TextUnit>
    <TextUnit id="9487" loc="15.550">ἂψ εἰς ̓́Ιλιον ἦλθε, μετέπρεπε δὲ Τρώεσσι,</TextUnit>
    <TextUnit id="9488" loc="15.551">ναῖε δὲ πὰρ Πριάμῳ, ὃ δέ μιν τίεν ἶσα τέκεσσι:</TextUnit>
    <TextUnit id="9489" loc="15.552">τόν ῥ' ̔́Εκτωρ ἐνένιπεν ἔπος τ' ἔφατ' ἔκ τ' ὀνόμαζεν:</TextUnit>
    <TextUnit id="9490" loc="15.553">οὕτω δὴ Μελάνιππε μεθήσομεν; οὐδέ νυ σοί περ</TextUnit>
    <TextUnit id="9491" loc="15.554">ἐντρέπεται φίλον ἦτορ ἀνεψιοῦ κταμένοιο;</TextUnit>
    <TextUnit id="9492" loc="15.555">οὐχ ὁράᾳς οἷον Δόλοπος περὶ τεύχε' ἕπουσιν;</TextUnit>
    <TextUnit id="9493" loc="15.556">ἀλλ' ἕπευ: οὐ γὰρ ἔτ' ἔστιν ἀποσταδὸν ̓Αργείοισι</TextUnit>
    <TextUnit id="9494" loc="15.557">μάρνασθαι, πρίν γ' ἠὲ κατακτάμεν ἠὲ κατ' ἄκρης</TextUnit>
    <TextUnit id="9495" loc="15.558">̓́Ιλιον αἰπεινὴν ἑλέειν κτάσθαι τε πολίτας.</TextUnit>
    <TextUnit id="9496" loc="15.559">ὣς εἰπὼν ὃ μὲν ἦρχ', ὃ δ' ἅμ' ἕσπετο ἰσόθεος φώς:</TextUnit>
    <TextUnit id="9497" loc="15.560">̓Αργείους δ' ὄτρυνε μέγας Τελαμώνιος Αἴας:</TextUnit>
    <TextUnit id="9498" loc="15.561">ὦ φίλοι ἀνέρες ἔστε, καὶ αἰδῶ θέσθ' ἐνὶ θυμῷ,</TextUnit>
    <TextUnit id="9499" loc="15.562">ἀλλήλους τ' αἰδεῖσθε κατὰ κρατερὰς ὑσμίνας.</TextUnit>
    <TextUnit id="9500" loc="15.563">αἰδομένων δ' ἀνδρῶν πλέονες σόοι ἠὲ πέφανται:</TextUnit>
    <TextUnit id="9501" loc="15.564">φευγόντων δ' οὔτ' ἂρ κλέος ὄρνυται οὔτέ τις ἀλκή.</TextUnit>
    <TextUnit id="9502" loc="15.565">ὣς ἔφαθ', οἳ δὲ καὶ αὐτοὶ ἀλέξασθαι μενέαινον,</TextUnit>
    <TextUnit id="9503" loc="15.566">ἐν θυμῷ δ' ἐβάλοντο ἔπος, φράξαντο δὲ νῆας</TextUnit>
    <TextUnit id="9504" loc="15.567">ἕρκεϊ χαλκείῳ: ἐπὶ δὲ Ζεὺς Τρῶας ἔγειρεν.</TextUnit>
    <TextUnit id="9505" loc="15.568">̓Αντίλοχον δ' ὄτρυνε βοὴν ἀγαθὸς Μενέλαος:</TextUnit>
    <TextUnit id="9506" loc="15.569">̓Αντίλοχ' οὔ τις σεῖο νεώτερος ἄλλος ̓Αχαιῶν,</TextUnit>
    <TextUnit id="9507" loc="15.570">οὔτε ποσὶν θάσσων οὔτ' ἄλκιμος ὡς σὺ μάχεσθαι:</TextUnit>
    <TextUnit id="9508" loc="15.571">εἴ τινά που Τρώων ἐξάλμενος ἄνδρα βάλοισθα.</TextUnit>
    <TextUnit id="9509" loc="15.572">ὣς εἰπὼν ὃ μὲν αὖτις ἀπέσσυτο, τὸν δ' ὀρόθυνεν:</TextUnit>
    <TextUnit id="9510" loc="15.573">ἐκ δ' ἔθορε προμάχων, καὶ ἀκόντισε δουρὶ φαεινῷ</TextUnit>
    <TextUnit id="9511" loc="15.574">ἀμφὶ ἓ παπτήνας: ὑπὸ δὲ Τρῶες κεκάδοντο</TextUnit>
    <TextUnit id="9512" loc="15.575">ἀνδρὸς ἀκοντίσσαντος: ὃ δ' οὐχ ἅλιον βέλος ἧκεν,</TextUnit>
    <TextUnit id="9513" loc="15.576">ἀλλ' ̔Ικετάονος υἱὸν ὑπέρθυμον Μελάνιππον</TextUnit>
    <TextUnit id="9514" loc="15.577">νισόμενον πόλεμον δὲ βάλε στῆθος παρὰ μαζόν.</TextUnit>
    <TextUnit id="9515" loc="15.578">δούπησεν δὲ πεσών, τὸν δὲ σκότος ὄσσε κάλυψεν.</TextUnit>
    <TextUnit id="9516" loc="15.579">̓Αντίλοχος δ' ἐπόρουσε κύων ὥς, ὅς τ' ἐπὶ νεβρῷ</TextUnit>
    <TextUnit id="9517" loc="15.580">βλημένῳ ἀί̈ξῃ, τόν τ' ἐξ εὐνῆφι θορόντα</TextUnit>
    <TextUnit id="9518" loc="15.581">θηρητὴρ ἐτύχησε βαλών, ὑπέλυσε δὲ γυῖα:</TextUnit>
    <TextUnit id="9519" loc="15.582">ὣς ἐπὶ σοὶ Μελάνιππε θόρ' ̓Αντίλοχος μενεχάρμης</TextUnit>
    <TextUnit id="9520" loc="15.583">τεύχεα συλήσων: ἀλλ' οὐ λάθεν ̔́Εκτορα δῖον,</TextUnit>
    <TextUnit id="9521" loc="15.584">ὅς ῥά οἱ ἀντίος ἦλθε θέων ἀνὰ δηϊοτῆτα.</TextUnit>
    <TextUnit id="9522" loc="15.585">̓Αντίλοχος δ' οὐ μεῖνε θοός περ ἐὼν πολεμιστής,</TextUnit>
    <TextUnit id="9523" loc="15.586">ἀλλ' ὅ γ' ἄρ' ἔτρεσε θηρὶ κακὸν ῥέξαντι ἐοικώς,</TextUnit>
    <TextUnit id="9524" loc="15.587">ὅς τε κύνα κτείνας ἢ βουκόλον ἀμφὶ βόεσσι</TextUnit>
    <TextUnit id="9525" loc="15.588">φεύγει πρίν περ ὅμιλον ἀολλισθήμεναι ἀνδρῶν:</TextUnit>
    <TextUnit id="9526" loc="15.589">ὣς τρέσε Νεστορίδης, ἐπὶ δὲ Τρῶές τε καὶ ̔́Εκτωρ</TextUnit>
    <TextUnit id="9527" loc="15.590">ἠχῇ θεσπεσίῃ βέλεα στονόεντα χέοντο:</TextUnit>
    <TextUnit id="9528" loc="15.591">στῆ δὲ μεταστρεφθείς, ἐπεὶ ἵκετο ἔθνος ἑταίρων.</TextUnit>
    <TextUnit id="9529" loc="15.592">Τρῶες δὲ λείουσιν ἐοικότες ὠμοφάγοισι</TextUnit>
    <TextUnit id="9530" loc="15.593">νηυσὶν ἐπεσσεύοντο, Διὸς δ' ἐτέλειον ἐφετμάς,</TextUnit>
    <TextUnit id="9531" loc="15.594">ὅ σφισιν αἰὲν ἔγειρε μένος μέγα, θέλγε δὲ θυμὸν</TextUnit>
    <TextUnit id="9532" loc="15.595">̓Αργείων καὶ κῦδος ἀπαίνυτο, τοὺς δ' ὀρόθυνεν.</TextUnit>
    <TextUnit id="9533" loc="15.596">̔́Εκτορι γάρ οἱ θυμὸς ἐβούλετο κῦδος ὀρέξαι</TextUnit>
    <TextUnit id="9534" loc="15.597">Πριαμίδῃ, ἵνα νηυσὶ κορωνίσι θεσπιδαὲς πῦρ</TextUnit>
    <TextUnit id="9535" loc="15.598">ἐμβάλοι ἀκάματον, Θέτιδος δ' ἐξαίσιον ἀρὴν</TextUnit>
    <TextUnit id="9536" loc="15.599">πᾶσαν ἐπικρήνειε: τὸ γὰρ μένε μητίετα Ζεὺς</TextUnit>
    <TextUnit id="9537" loc="15.600">νηὸς καιομένης σέλας ὀφθαλμοῖσιν ἰδέσθαι.</TextUnit>
    <TextUnit id="9538" loc="15.601">ἐκ γὰρ δὴ τοῦ μέλλε παλίωξιν παρὰ νηῶν</TextUnit>
    <TextUnit id="9539" loc="15.602">θησέμεναι Τρώων, Δαναοῖσι δὲ κῦδος ὀρέξειν.</TextUnit>
    <TextUnit id="9540" loc="15.603">τὰ φρονέων νήεσσιν ἔπι γλαφυρῇσιν ἔγειρεν</TextUnit>
    <TextUnit id="9541" loc="15.604">̔́Εκτορα Πριαμίδην μάλα περ μεμαῶτα καὶ αὐτόν.</TextUnit>
    <TextUnit id="9542" loc="15.605">μαίνετο δ' ὡς ὅτ' ̓́Αρης ἐγχέσπαλος ἢ ὀλοὸν πῦρ</TextUnit>
    <TextUnit id="9543" loc="15.606">οὔρεσι μαίνηται βαθέης ἐν τάρφεσιν ὕλης:</TextUnit>
    <TextUnit id="9544" loc="15.607">ἀφλοισμὸς δὲ περὶ στόμα γίγνετο, τὼ δέ οἱ ὄσσε</TextUnit>
    <TextUnit id="9545" loc="15.608">λαμπέσθην βλοσυρῇσιν ὑπ' ὀφρύσιν, ἀμφὶ δὲ πήληξ</TextUnit>
    <TextUnit id="9546" loc="15.609">σμερδαλέον κροτάφοισι τινάσσετο μαρναμένοιο</TextUnit>
    <TextUnit id="9547" loc="15.610">̔́Εκτορος: αὐτὸς γάρ οἱ ἀπ' αἰθέρος ἦεν ἀμύντωρ</TextUnit>
    <TextUnit id="9548" loc="15.611">Ζεύς, ὅς μιν πλεόνεσσι μετ' ἀνδράσι μοῦνον ἐόντα</TextUnit>
    <TextUnit id="9549" loc="15.612">τίμα καὶ κύδαινε. μινυνθάδιος γὰρ ἔμελλεν</TextUnit>
    <TextUnit id="9550" loc="15.613">ἔσσεσθ': ἤδη γάρ οἱ ἐπόρνυε μόρσιμον ἦμαρ</TextUnit>
    <TextUnit id="9551" loc="15.614">Παλλὰς ̓Αθηναίη ὑπὸ Πηλεί̈δαο βίηφιν.</TextUnit>
    <TextUnit id="9552" loc="15.615">καί ῥ' ἔθελεν ῥῆξαι στίχας ἀνδρῶν πειρητίζων,</TextUnit>
    <TextUnit id="9553" loc="15.616">ᾗ δὴ πλεῖστον ὅμιλον ὅρα καὶ τεύχε' ἄριστα:</TextUnit>
    <TextUnit id="9554" loc="15.617">ἀλλ' οὐδ' ὧς δύνατο ῥῆξαι μάλα περ μενεαίνων:</TextUnit>
    <TextUnit id="9555" loc="15.618">ἴσχον γὰρ πυργηδὸν ἀρηρότες, ἠύ̈τε πέτρη</TextUnit>
    <TextUnit id="9556" loc="15.619">ἠλίβατος μεγάλη πολιῆς ἁλὸς ἐγγὺς ἐοῦσα,</TextUnit>
    <TextUnit id="9557" loc="15.620">ἥ τε μένει λιγέων ἀνέμων λαιψηρὰ κέλευθα</TextUnit>
    <TextUnit id="9558" loc="15.621">κύματά τε τροφόεντα, τά τε προσερεύγεται αὐτήν:</TextUnit>
    <TextUnit id="9559" loc="15.622">ὣς Δαναοὶ Τρῶας μένον ἔμπεδον οὐδὲ φέβοντο.</TextUnit>
    <TextUnit id="9560" loc="15.623">αὐτὰρ ὃ λαμπόμενος πυρὶ πάντοθεν ἔνθορ' ὁμίλῳ,</TextUnit>
    <TextUnit id="9561" loc="15.624">ἐν δ' ἔπες' ὡς ὅτε κῦμα θοῇ ἐν νηὶ̈ πέσῃσι</TextUnit>
    <TextUnit id="9562" loc="15.625">λάβρον ὑπαὶ νεφέων ἀνεμοτρεφές: ἣ δέ τε πᾶσα</TextUnit>
    <TextUnit id="9563" loc="15.626">ἄχνῃ ὑπεκρύφθη, ἀνέμοιο δὲ δεινὸς ἀήτη</TextUnit>
    <TextUnit id="9564" loc="15.627">ἱστίῳ ἐμβρέμεται, τρομέουσι δέ τε φρένα ναῦται</TextUnit>
    <TextUnit id="9565" loc="15.628">δειδιότες: τυτθὸν γὰρ ὑπ' ἐκ θανάτοιο φέρονται:</TextUnit>
    <TextUnit id="9566" loc="15.629">ὣς ἐδαί̈ζετο θυμὸς ἐνὶ στήθεσσιν ̓Αχαιῶν.</TextUnit>
    <TextUnit id="9567" loc="15.630">αὐτὰρ ὅ γ' ὥς τε λέων ὀλοόφρων βουσὶν ἐπελθών,</TextUnit>
    <TextUnit id="9568" loc="15.631">αἵ ῥά τ' ἐν εἱαμενῇ ἕλεος μεγάλοιο νέμονται</TextUnit>
    <TextUnit id="9569" loc="15.632">μυρίαι, ἐν δέ τε τῇσι νομεὺς οὔ πω σάφα εἰδὼς</TextUnit>
    <TextUnit id="9570" loc="15.633">θηρὶ μαχέσσασθαι ἕλικος βοὸς ἀμφὶ φονῇσιν:</TextUnit>
    <TextUnit id="9571" loc="15.634">ἤτοι ὃ μὲν πρώτῃσι καὶ ὑστατίῃσι βόεσσιν</TextUnit>
    <TextUnit id="9572" loc="15.635">αἰὲν ὁμοστιχάει, ὃ δέ τ' ἐν μέσσῃσιν ὀρούσας</TextUnit>
    <TextUnit id="9573" loc="15.636">βοῦν ἔδει, αἳ δέ τε πᾶσαι ὑπέτρεσαν: ὣς τότ' ̓Αχαιοὶ</TextUnit>
    <TextUnit id="9574" loc="15.637">θεσπεσίως ἐφόβηθεν ὑφ' ̔́Εκτορι καὶ Διὶ πατρὶ</TextUnit>
    <TextUnit id="9575" loc="15.638">πάντες, ὃ δ' οἶον ἔπεφνε Μυκηναῖον Περιφήτην,</TextUnit>
    <TextUnit id="9576" loc="15.639">Κοπρῆος φίλον υἱόν, ὃς Εὐρυσθῆος ἄνακτος</TextUnit>
    <TextUnit id="9577" loc="15.640">ἀγγελίης οἴχνεσκε βίῃ ̔Ηρακληείῃ.</TextUnit>
    <TextUnit id="9578" loc="15.641">τοῦ γένετ' ἐκ πατρὸς πολὺ χείρονος υἱὸς ἀμείνων</TextUnit>
    <TextUnit id="9579" loc="15.642">παντοίας ἀρετάς, ἠμὲν πόδας ἠδὲ μάχεσθαι,</TextUnit>
    <TextUnit id="9580" loc="15.643">καὶ νόον ἐν πρώτοισι Μυκηναίων ἐτέτυκτο:</TextUnit>
    <TextUnit id="9581" loc="15.644">ὅς ῥα τόθ' ̔́Εκτορι κῦδος ὑπέρτερον ἐγγυάλιξε.</TextUnit>
    <TextUnit id="9582" loc="15.645">στρεφθεὶς γὰρ μετόπισθεν ἐν ἀσπίδος ἄντυγι πάλτο,</TextUnit>
    <TextUnit id="9583" loc="15.646">τὴν αὐτὸς φορέεσκε ποδηνεκέ' ἕρκος ἀκόντων:</TextUnit>
    <TextUnit id="9584" loc="15.647">τῇ ὅ γ' ἐνὶ βλαφθεὶς πέσεν ὕπτιος, ἀμφὶ δὲ πήληξ</TextUnit>
    <TextUnit id="9585" loc="15.648">σμερδαλέον κονάβησε περὶ κροτάφοισι πεσόντος.</TextUnit>
    <TextUnit id="9586" loc="15.649">̔́Εκτωρ δ' ὀξὺ νόησε, θέων δέ οἱ ἄγχι παρέστη,</TextUnit>
    <TextUnit id="9587" loc="15.650">στήθεϊ δ' ἐν δόρυ πῆξε, φίλων δέ μιν ἐγγὺς ἑταίρων</TextUnit>
    <TextUnit id="9588" loc="15.651">κτεῖν': οἳ δ' οὐκ ἐδύναντο καὶ ἀχνύμενοί περ ἑταίρου</TextUnit>
    <TextUnit id="9589" loc="15.652">χραισμεῖν: αὐτοὶ γὰρ μάλα δείδισαν ̔́Εκτορα δῖον.</TextUnit>
    <TextUnit id="9590" loc="15.653">εἰσωποὶ δ' ἐγένοντο νεῶν, περὶ δ' ἔσχεθον ἄκραι</TextUnit>
    <TextUnit id="9591" loc="15.654">νῆες ὅσαι πρῶται εἰρύατο: τοὶ δ' ἐπέχυντο.</TextUnit>
    <TextUnit id="9592" loc="15.655">̓Αργεῖοι δὲ νεῶν μὲν ἐχώρησαν καὶ ἀνάγκῃ</TextUnit>
    <TextUnit id="9593" loc="15.656">τῶν πρωτέων, αὐτοῦ δὲ παρὰ κλισίῃσιν ἔμειναν</TextUnit>
    <TextUnit id="9594" loc="15.657">ἁθρόοι, οὐδὲ κέδασθεν ἀνὰ στρατόν: ἴσχε γὰρ αἰδὼς</TextUnit>
    <TextUnit id="9595" loc="15.658">καὶ δέος: ἀζηχὲς γὰρ ὁμόκλεον ἀλλήλοισι.</TextUnit>
    <TextUnit id="9596" loc="15.659">Νέστωρ αὖτε μάλιστα Γερήνιος οὖρος ̓Αχαιῶν</TextUnit>
    <TextUnit id="9597" loc="15.660">λίσσεθ' ὑπὲρ τοκέων γουνούμενος ἄνδρα ἕκαστον:</TextUnit>
    <TextUnit id="9598" loc="15.661">ὦ φίλοι ἀνέρες ἔστε καὶ αἰδῶ θέσθ' ἐνὶ θυμῷ</TextUnit>
    <TextUnit id="9599" loc="15.662">ἄλλων ἀνθρώπων, ἐπὶ δὲ μνήσασθε ἕκαστος</TextUnit>
    <TextUnit id="9600" loc="15.663">παίδων ἠδ' ἀλόχων καὶ κτήσιος ἠδὲ τοκήων,</TextUnit>
    <TextUnit id="9601" loc="15.664">ἠμὲν ὅτεῳ ζώουσι καὶ ᾧ κατατεθνήκασι:</TextUnit>
    <TextUnit id="9602" loc="15.665">τῶν ὕπερ ἐνθάδ' ἐγὼ γουνάζομαι οὐ παρεόντων</TextUnit>
    <TextUnit id="9603" loc="15.666">ἑστάμεναι κρατερῶς, μὴ δὲ τρωπᾶσθε φόβον δέ.</TextUnit>
    <TextUnit id="9604" loc="15.667">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="9605" loc="15.668">τοῖσι δ' ἀπ' ὀφθαλμῶν νέφος ἀχλύος ὦσεν ̓Αθήνη</TextUnit>
    <TextUnit id="9606" loc="15.669">θεσπέσιον: μάλα δέ σφι φόως γένετ' ἀμφοτέρωθεν</TextUnit>
    <TextUnit id="9607" loc="15.670">ἠμὲν πρὸς νηῶν καὶ ὁμοιί̈ου πολέμοιο.</TextUnit>
    <TextUnit id="9608" loc="15.671">̔́Εκτορα δὲ φράσσαντο βοὴν ἀγαθὸν καὶ ἑταίρους,</TextUnit>
    <TextUnit id="9609" loc="15.672">ἠμὲν ὅσοι μετόπισθεν ἀφέστασαν οὐδὲ μάχοντο,</TextUnit>
    <TextUnit id="9610" loc="15.673">ἠδ' ὅσσοι παρὰ νηυσὶ μάχην ἐμάχοντο θοῇσιν.</TextUnit>
    <TextUnit id="9611" loc="15.674">οὐδ' ἄρ' ἔτ' Αἴαντι μεγαλήτορι ἥνδανε θυμῷ</TextUnit>
    <TextUnit id="9612" loc="15.675">ἑστάμεν ἔνθά περ ἄλλοι ἀφέστασαν υἷες ̓Αχαιῶν:</TextUnit>
    <TextUnit id="9613" loc="15.676">ἀλλ' ὅ γε νηῶν ἴκρι' ἐπῴχετο μακρὰ βιβάσθων,</TextUnit>
    <TextUnit id="9614" loc="15.677">νώμα δὲ ξυστὸν μέγα ναύμαχον ἐν παλάμῃσι</TextUnit>
    <TextUnit id="9615" loc="15.678">κολλητὸν βλήτροισι δυωκαιεικοσίπηχυ.</TextUnit>
    <TextUnit id="9616" loc="15.679">ὡς δ' ὅτ' ἀνὴρ ἵπποισι κελητίζειν ἐὺ̈ εἰδώς,</TextUnit>
    <TextUnit id="9617" loc="15.680">ὅς τ' ἐπεὶ ἐκ πολέων πίσυρας συναείρεται ἵππους,</TextUnit>
    <TextUnit id="9618" loc="15.681">σεύας ἐκ πεδίοιο μέγα προτὶ ἄστυ δίηται</TextUnit>
    <TextUnit id="9619" loc="15.682">λαοφόρον καθ' ὁδόν: πολέες τέ ἑ θηήσαντο</TextUnit>
    <TextUnit id="9620" loc="15.683">ἀνέρες ἠδὲ γυναῖκες: ὃ δ' ἔμπεδον ἀσφαλὲς αἰεὶ</TextUnit>
    <TextUnit id="9621" loc="15.684">θρῴσκων ἄλλοτ' ἐπ' ἄλλον ἀμείβεται, οἳ δὲ πέτονται:</TextUnit>
    <TextUnit id="9622" loc="15.685">ὣς Αἴας ἐπὶ πολλὰ θοάων ἴκρια νηῶν</TextUnit>
    <TextUnit id="9623" loc="15.686">φοίτα μακρὰ βιβάς, φωνὴ δέ οἱ αἰθέρ' ἵκανεν,</TextUnit>
    <TextUnit id="9624" loc="15.687">αἰεὶ δὲ σμερδνὸν βοόων Δαναοῖσι κέλευε</TextUnit>
    <TextUnit id="9625" loc="15.688">νηυσί τε καὶ κλισίῃσιν ἀμυνέμεν. οὐδὲ μὲν ̔́Εκτωρ</TextUnit>
    <TextUnit id="9626" loc="15.689">μίμνεν ἐνὶ Τρώων ὁμάδῳ πύκα θωρηκτάων:</TextUnit>
    <TextUnit id="9627" loc="15.690">ἀλλ' ὥς τ' ὀρνίθων πετεηνῶν αἰετὸς αἴθων</TextUnit>
    <TextUnit id="9628" loc="15.691">ἔθνος ἐφορμᾶται ποταμὸν πάρα βοσκομενάων</TextUnit>
    <TextUnit id="9629" loc="15.692">χηνῶν ἢ γεράνων ἢ κύκνων δουλιχοδείρων,</TextUnit>
    <TextUnit id="9630" loc="15.693">ὣς ̔́Εκτωρ ἴθυσε νεὸς κυανοπρῴροιο</TextUnit>
    <TextUnit id="9631" loc="15.694">ἀντίος ἀί̈ξας: τὸν δὲ Ζεὺς ὦσεν ὄπισθε</TextUnit>
    <TextUnit id="9632" loc="15.695">χειρὶ μάλα μεγάλῃ, ὄτρυνε δὲ λαὸν ἅμ' αὐτῷ.</TextUnit>
    <TextUnit id="9633" loc="15.696">αὖτις δὲ δριμεῖα μάχη παρὰ νηυσὶν ἐτύχθη:</TextUnit>
    <TextUnit id="9634" loc="15.697">φαίης κ' ἀκμῆτας καὶ ἀτειρέας ἀλλήλοισιν</TextUnit>
    <TextUnit id="9635" loc="15.698">ἄντεσθ' ἐν πολέμῳ, ὡς ἐσσυμένως ἐμάχοντο.</TextUnit>
    <TextUnit id="9636" loc="15.699">τοῖσι δὲ μαρναμένοισιν ὅδ' ἦν νόος: ἤτοι ̓Αχαιοὶ</TextUnit>
    <TextUnit id="9637" loc="15.700">οὐκ ἔφασαν φεύξεσθαι ὑπ' ἐκ κακοῦ, ἀλλ' ὀλέεσθαι,</TextUnit>
    <TextUnit id="9638" loc="15.701">Τρωσὶν δ' ἔλπετο θυμὸς ἐνὶ στήθεσσιν ἑκάστου</TextUnit>
    <TextUnit id="9639" loc="15.702">νῆας ἐνιπρήσειν κτενέειν θ' ἥρωας ̓Αχαιούς.</TextUnit>
    <TextUnit id="9640" loc="15.703">οἳ μὲν τὰ φρονέοντες ἐφέστασαν ἀλλήλοισιν:</TextUnit>
    <TextUnit id="9641" loc="15.704">̔́Εκτωρ δὲ πρυμνῆς νεὸς ἥψατο ποντοπόροιο</TextUnit>
    <TextUnit id="9642" loc="15.705">καλῆς ὠκυάλου, ἣ Πρωτεσίλαον ἔνεικεν</TextUnit>
    <TextUnit id="9643" loc="15.706">ἐς Τροίην, οὐδ' αὖτις ἀπήγαγε πατρίδα γαῖαν.</TextUnit>
    <TextUnit id="9644" loc="15.707">τοῦ περ δὴ περὶ νηὸς ̓Αχαιοί τε Τρῶές τε</TextUnit>
    <TextUnit id="9645" loc="15.708">δῄουν ἀλλήλους αὐτοσχεδόν: οὐδ' ἄρα τοί γε</TextUnit>
    <TextUnit id="9646" loc="15.709">τόξων ἀϊκὰς ἀμφὶς μένον οὐδ' ἔτ' ἀκόντων,</TextUnit>
    <TextUnit id="9647" loc="15.710">ἀλλ' οἵ γ' ἐγγύθεν ἱστάμενοι ἕνα θυμὸν ἔχοντες</TextUnit>
    <TextUnit id="9648" loc="15.711">ὀξέσι δὴ πελέκεσσι καὶ ἀξίνῃσι μάχοντο</TextUnit>
    <TextUnit id="9649" loc="15.712">καὶ ξίφεσιν μεγάλοισι καὶ ἔγχεσιν ἀμφιγύοισι.</TextUnit>
    <TextUnit id="9650" loc="15.713">πολλὰ δὲ φάσγανα καλὰ μελάνδετα κωπήεντα</TextUnit>
    <TextUnit id="9651" loc="15.714">ἄλλα μὲν ἐκ χειρῶν χαμάδις πέσον, ἄλλα δ' ἀπ' ὤμων</TextUnit>
    <TextUnit id="9652" loc="15.715">ἀνδρῶν μαρναμένων: ῥέε δ' αἵματι γαῖα μέλαινα.</TextUnit>
    <TextUnit id="9653" loc="15.716">̔́Εκτωρ δὲ πρύμνηθεν ἐπεὶ λάβεν οὐχὶ μεθίει</TextUnit>
    <TextUnit id="9654" loc="15.717">ἄφλαστον μετὰ χερσὶν ἔχων, Τρωσὶν δὲ κέλευεν:</TextUnit>
    <TextUnit id="9655" loc="15.718">οἴσετε πῦρ, ἅμα δ' αὐτοὶ ἀολλέες ὄρνυτ' ἀϋτήν:</TextUnit>
    <TextUnit id="9656" loc="15.719">νῦν ἡμῖν πάντων Ζεὺς ἄξιον ἦμαρ ἔδωκε</TextUnit>
    <TextUnit id="9657" loc="15.720">νῆας ἑλεῖν, αἳ δεῦρο θεῶν ἀέκητι μολοῦσαι</TextUnit>
    <TextUnit id="9658" loc="15.721">ἡμῖν πήματα πολλὰ θέσαν, κακότητι γερόντων,</TextUnit>
    <TextUnit id="9659" loc="15.722">οἵ μ' ἐθέλοντα μάχεσθαι ἐπὶ πρυμνῇσι νέεσσιν</TextUnit>
    <TextUnit id="9660" loc="15.723">αὐτόν τ' ἰσχανάασκον ἐρητύοντό τε λαόν:</TextUnit>
    <TextUnit id="9661" loc="15.724">ἀλλ' εἰ δή ῥα τότε βλάπτε φρένας εὐρύοπα Ζεὺς</TextUnit>
    <TextUnit id="9662" loc="15.725">ἡμετέρας, νῦν αὐτὸς ἐποτρύνει καὶ ἀνώγει.</TextUnit>
    <TextUnit id="9663" loc="15.726">ὣς ἔφαθ', οἳ δ' ἄρα μᾶλλον ἐπ' ̓Αργείοισιν ὄρουσαν.</TextUnit>
    <TextUnit id="9664" loc="15.727">Αἴας δ' οὐκέτ' ἔμιμνε: βιάζετο γὰρ βελέεσσιν:</TextUnit>
    <TextUnit id="9665" loc="15.728">ἀλλ' ἀνεχάζετο τυτθόν, ὀϊόμενος θανέεσθαι</TextUnit>
    <TextUnit id="9666" loc="15.729">θρῆνυν ἐφ' ἑπταπόδην, λίπε δ' ἴκρια νηὸς ἐί̈σης.</TextUnit>
    <TextUnit id="9667" loc="15.730">ἔνθ' ἄρ' ὅ γ' ἑστήκει δεδοκημένος, ἔγχεϊ δ' αἰεὶ</TextUnit>
    <TextUnit id="9668" loc="15.731">Τρῶας ἄμυνε νεῶν, ὅς τις φέροι ἀκάματον πῦρ:</TextUnit>
    <TextUnit id="9669" loc="15.732">αἰεὶ δὲ σμερδνὸν βοόων Δαναοῖσι κέλευε:</TextUnit>
    <TextUnit id="9670" loc="15.733">ὦ φίλοι ἥρωες Δαναοὶ θεράποντες ̓́Αρηος</TextUnit>
    <TextUnit id="9671" loc="15.734">ἀνέρες ἔστε φίλοι, μνήσασθε δὲ θούριδος ἀλκῆς.</TextUnit>
    <TextUnit id="9672" loc="15.735">ἠέ τινάς φαμεν εἶναι ἀοσσητῆρας ὀπίσσω,</TextUnit>
    <TextUnit id="9673" loc="15.736">ἦέ τι τεῖχος ἄρειον, ὅ κ' ἀνδράσι λοιγὸν ἀμύναι;</TextUnit>
    <TextUnit id="9674" loc="15.737">οὐ μέν τι σχεδόν ἐστι πόλις πύργοις ἀραρυῖα,</TextUnit>
    <TextUnit id="9675" loc="15.738">ᾗ κ' ἀπαμυναίμεσθ' ἑτεραλκέα δῆμον ἔχοντες:</TextUnit>
    <TextUnit id="9676" loc="15.739">ἀλλ' ἐν γὰρ Τρώων πεδίῳ πύκα θωρηκτάων</TextUnit>
    <TextUnit id="9677" loc="15.740">πόντῳ κεκλιμένοι ἑκὰς ἥμεθα πατρίδος αἴης:</TextUnit>
    <TextUnit id="9678" loc="15.741">τὼ ἐν χερσὶ φόως, οὐ μειλιχίῃ πολέμοιο.</TextUnit>
    <TextUnit id="9679" loc="15.742">ἦ, καὶ μαιμώων ἔφεπ' ἔγχεϊ ὀξυόεντι.</TextUnit>
    <TextUnit id="9680" loc="15.743">ὅς τις δὲ Τρώων κοίλῃς ἐπὶ νηυσὶ φέροιτο</TextUnit>
    <TextUnit id="9681" loc="15.744">σὺν πυρὶ κηλείῳ, χάριν ̔́Εκτορος ὀτρύναντος,</TextUnit>
    <TextUnit id="9682" loc="15.745">τὸν δ' Αἴας οὔτασκε δεδεγμένος ἔγχεϊ μακρῷ:</TextUnit>
    <TextUnit id="9683" loc="15.746">δώδεκα δὲ προπάροιθε νεῶν αὐτοσχεδὸν οὖτα.</TextUnit>
    <TextUnit id="9684" loc="16.1">ὣς οἳ μὲν περὶ νηὸς ἐϋσσέλμοιο μάχοντο:</TextUnit>
    <TextUnit id="9685" loc="16.2">Πάτροκλος δ' ̓Αχιλῆϊ παρίστατο ποιμένι λαῶν</TextUnit>
    <TextUnit id="9686" loc="16.3">δάκρυα θερμὰ χέων ὥς τε κρήνη μελάνυδρος,</TextUnit>
    <TextUnit id="9687" loc="16.4">ἥ τε κατ' αἰγίλιπος πέτρης δνοφερὸν χέει ὕδωρ.</TextUnit>
    <TextUnit id="9688" loc="16.5">τὸν δὲ ἰδὼν ᾤκτιρε ποδάρκης δῖος ̓Αχιλλεύς,</TextUnit>
    <TextUnit id="9689" loc="16.6">καί μιν φωνήσας ἔπεα πτερόεντα προσηύδα:</TextUnit>
    <TextUnit id="9690" loc="16.7">τίπτε δεδάκρυσαι Πατρόκλεες, ἠύ̈τε κούρη</TextUnit>
    <TextUnit id="9691" loc="16.8">νηπίη, ἥ θ' ἅμα μητρὶ θέους' ἀνελέσθαι ἀνώγει</TextUnit>
    <TextUnit id="9692" loc="16.9">εἱανοῦ ἁπτομένη, καί τ' ἐσσυμένην κατερύκει,</TextUnit>
    <TextUnit id="9693" loc="16.10">δακρυόεσσα δέ μιν ποτιδέρκεται, ὄφρ' ἀνέληται:</TextUnit>
    <TextUnit id="9694" loc="16.11">τῇ ἴκελος Πάτροκλε τέρεν κατὰ δάκρυον εἴβεις.</TextUnit>
    <TextUnit id="9695" loc="16.12">ἠέ τι Μυρμιδόνεσσι πιφαύσκεαι, ἢ ἐμοὶ αὐτῷ,</TextUnit>
    <TextUnit id="9696" loc="16.13">ἦέ τιν' ἀγγελίην Φθίης ἐξέκλυες οἶος;</TextUnit>
    <TextUnit id="9697" loc="16.14">ζώειν μὰν ἔτι φασὶ Μενοίτιον ̓́Ακτορος υἱόν,</TextUnit>
    <TextUnit id="9698" loc="16.15">ζώει δ' Αἰακίδης Πηλεὺς μετὰ Μυρμιδόνεσσι;</TextUnit>
    <TextUnit id="9699" loc="16.16">τῶν κε μάλ' ἀμφοτέρων ἀκαχοίμεθα τεθνηώτων.</TextUnit>
    <TextUnit id="9700" loc="16.17">ἦε σύ γ' ̓Αργείων ὀλοφύρεαι, ὡς ὀλέκονται</TextUnit>
    <TextUnit id="9701" loc="16.18">νηυσὶν ἔπι γλαφυρῇσιν ὑπερβασίης ἕνεκα σφῆς;</TextUnit>
    <TextUnit id="9702" loc="16.19">ἐξαύδα, μὴ κεῦθε νόῳ, ἵνα εἴδομεν ἄμφω.</TextUnit>
    <TextUnit id="9703" loc="16.20">τὸν δὲ βαρὺ στενάχων προσέφης Πατρόκλεες ἱππεῦ:</TextUnit>
    <TextUnit id="9704" loc="16.21">ὦ ̓Αχιλεῦ Πηλῆος υἱὲ μέγα φέρτατ' ̓Αχαιῶν</TextUnit>
    <TextUnit id="9705" loc="16.22">μὴ νεμέσα: τοῖον γὰρ ἄχος βεβίηκεν ̓Αχαιούς.</TextUnit>
    <TextUnit id="9706" loc="16.23">οἳ μὲν γὰρ δὴ πάντες, ὅσοι πάρος ἦσαν ἄριστοι,</TextUnit>
    <TextUnit id="9707" loc="16.24">ἐν νηυσὶν κέαται βεβλημένοι οὐτάμενοί τε.</TextUnit>
    <TextUnit id="9708" loc="16.25">βέβληται μὲν ὃ Τυδεί̈δης κρατερὸς Διομήδης,</TextUnit>
    <TextUnit id="9709" loc="16.26">οὔτασται δ' ̓Οδυσεὺς δουρικλυτὸς ἠδ' ̓Αγαμέμνων,</TextUnit>
    <TextUnit id="9710" loc="16.27">βέβληται δὲ καὶ Εὐρύπυλος κατὰ μηρὸν ὀϊστῷ.</TextUnit>
    <TextUnit id="9711" loc="16.28">τοὺς μέν τ' ἰητροὶ πολυφάρμακοι ἀμφιπένονται</TextUnit>
    <TextUnit id="9712" loc="16.29">ἕλκε' ἀκειόμενοι: σὺ δ' ἀμήχανος ἔπλευ ̓Αχιλλεῦ.</TextUnit>
    <TextUnit id="9713" loc="16.30">μὴ ἐμέ γ' οὖν οὗτός γε λάβοι χόλος, ὃν σὺ φυλάσσεις</TextUnit>
    <TextUnit id="9714" loc="16.31">αἰναρέτη: τί σευ ἄλλος ὀνήσεται ὀψίγονός περ</TextUnit>
    <TextUnit id="9715" loc="16.32">αἴ κε μὴ ̓Αργείοισιν ἀεικέα λοιγὸν ἀμύνῃς;</TextUnit>
    <TextUnit id="9716" loc="16.33">νηλεές, οὐκ ἄρα σοί γε πατὴρ ἦν ἱππότα Πηλεύς,</TextUnit>
    <TextUnit id="9717" loc="16.34">οὐδὲ Θέτις μήτηρ: γλαυκὴ δέ σε τίκτε θάλασσα</TextUnit>
    <TextUnit id="9718" loc="16.35">πέτραι τ' ἠλίβατοι, ὅτι τοι νόος ἐστὶν ἀπηνής.</TextUnit>
    <TextUnit id="9719" loc="16.36">εἰ δέ τινα φρεσὶ σῇσι θεοπροπίην ἀλεείνεις</TextUnit>
    <TextUnit id="9720" loc="16.37">καί τινά τοι πὰρ Ζηνὸς ἐπέφραδε πότνια μήτηρ,</TextUnit>
    <TextUnit id="9721" loc="16.38">ἀλλ' ἐμέ περ πρόες ὦχ', ἃμα δ' ἄλλον λαὸν ὄπασσον</TextUnit>
    <TextUnit id="9722" loc="16.39">Μυρμιδόνων, ἤν πού τι φόως Δαναοῖσι γένωμαι.</TextUnit>
    <TextUnit id="9723" loc="16.40">δὸς δέ μοι ὤμοιιν τὰ σὰ τεύχεα θωρηχθῆναι,</TextUnit>
    <TextUnit id="9724" loc="16.41">αἴ κ' ἐμὲ σοὶ ἴσκοντες ἀπόσχωνται πολέμοιο</TextUnit>
    <TextUnit id="9725" loc="16.42">Τρῶες, ἀναπνεύσωσι δ' ̓Αρήϊοι υἷες ̓Αχαιῶν</TextUnit>
    <TextUnit id="9726" loc="16.43">τειρόμενοι: ὀλίγη δέ τ' ἀνάπνευσις πολέμοιο.</TextUnit>
    <TextUnit id="9727" loc="16.44">ῥεῖα δέ κ' ἀκμῆτες κεκμηότας ἄνδρας ἀϋτῇ</TextUnit>
    <TextUnit id="9728" loc="16.45">ὤσαιμεν προτὶ ἄστυ νεῶν ἄπο καὶ κλισιάων.</TextUnit>
    <TextUnit id="9729" loc="16.46">ὣς φάτο λισσόμενος μέγα νήπιος: ἦ γὰρ ἔμελλεν</TextUnit>
    <TextUnit id="9730" loc="16.47">οἷ αὐτῷ θάνατόν τε κακὸν καὶ κῆρα λιτέσθαι.</TextUnit>
    <TextUnit id="9731" loc="16.48">τὸν δὲ μέγ' ὀχθήσας προσέφη πόδας ὠκὺς ̓Αχιλλεύς:</TextUnit>
    <TextUnit id="9732" loc="16.49">ὤ μοι διογενὲς Πατρόκλεες οἷον ἔειπες:</TextUnit>
    <TextUnit id="9733" loc="16.50">οὔτε θεοπροπίης ἐμπάζομαι ἥν τινα οἶδα,</TextUnit>
    <TextUnit id="9734" loc="16.51">οὔτέ τί μοι πὰρ Ζηνὸς ἐπέφραδε πότνια μήτηρ:</TextUnit>
    <TextUnit id="9735" loc="16.52">ἀλλὰ τόδ' αἰνὸν ἄχος κραδίην καὶ θυμὸν ἱκάνει,</TextUnit>
    <TextUnit id="9736" loc="16.53">ὁππότε δὴ τὸν ὁμοῖον ἀνὴρ ἐθέλῃσιν ἀμέρσαι</TextUnit>
    <TextUnit id="9737" loc="16.54">καὶ γέρας ἂψ ἀφελέσθαι, ὅ τε κράτεϊ προβεβήκῃ:</TextUnit>
    <TextUnit id="9738" loc="16.55">αἰνὸν ἄχος τό μοί ἐστιν, ἐπεὶ πάθον ἄλγεα θυμῷ.</TextUnit>
    <TextUnit id="9739" loc="16.56">κούρην ἣν ἄρα μοι γέρας ἔξελον υἷες ̓Αχαιῶν,</TextUnit>
    <TextUnit id="9740" loc="16.57">δουρὶ δ' ἐμῷ κτεάτισσα πόλιν εὐτείχεα πέρσας,</TextUnit>
    <TextUnit id="9741" loc="16.58">τὴν ἂψ ἐκ χειρῶν ἕλετο κρείων ̓Αγαμέμνων</TextUnit>
    <TextUnit id="9742" loc="16.59">̓Ατρεί̈δης ὡς εἴ τιν' ἀτίμητον μετανάστην.</TextUnit>
    <TextUnit id="9743" loc="16.60">ἀλλὰ τὰ μὲν προτετύχθαι ἐάσομεν: οὐδ' ἄρα πως ἦν</TextUnit>
    <TextUnit id="9744" loc="16.61">ἀσπερχὲς κεχολῶσθαι ἐνὶ φρεσίν: ἤτοι ἔφην γε</TextUnit>
    <TextUnit id="9745" loc="16.62">οὐ πρὶν μηνιθμὸν καταπαυσέμεν, ἀλλ' ὁπότ' ἂν δὴ</TextUnit>
    <TextUnit id="9746" loc="16.63">νῆας ἐμὰς ἀφίκηται ἀϋτή τε πτόλεμός τε.</TextUnit>
    <TextUnit id="9747" loc="16.64">τύνη δ' ὤμοιιν μὲν ἐμὰ κλυτὰ τεύχεα δῦθι,</TextUnit>
    <TextUnit id="9748" loc="16.65">ἄρχε δὲ Μυρμιδόνεσσι φιλοπτολέμοισι μάχεσθαι,</TextUnit>
    <TextUnit id="9749" loc="16.66">εἰ δὴ κυάνεον Τρώων νέφος ἀμφιβέβηκε</TextUnit>
    <TextUnit id="9750" loc="16.67">νηυσὶν ἐπικρατέως, οἳ δὲ ῥηγμῖνι θαλάσσης</TextUnit>
    <TextUnit id="9751" loc="16.68">κεκλίαται, χώρης ὀλίγην ἔτι μοῖραν ἔχοντες</TextUnit>
    <TextUnit id="9752" loc="16.69">̓Αργεῖοι, Τρώων δὲ πόλις ἐπὶ πᾶσα βέβηκε</TextUnit>
    <TextUnit id="9753" loc="16.70">θάρσυνος: οὐ γὰρ ἐμῆς κόρυθος λεύσσουσι μέτωπον</TextUnit>
    <TextUnit id="9754" loc="16.71">ἐγγύθι λαμπομένης: τάχα κεν φεύγοντες ἐναύλους</TextUnit>
    <TextUnit id="9755" loc="16.72">πλήσειαν νεκύων, εἴ μοι κρείων ̓Αγαμέμνων</TextUnit>
    <TextUnit id="9756" loc="16.73">ἤπια εἰδείη: νῦν δὲ στρατὸν ἀμφιμάχονται.</TextUnit>
    <TextUnit id="9757" loc="16.74">οὐ γὰρ Τυδεί̈δεω Διομήδεος ἐν παλάμῃσι</TextUnit>
    <TextUnit id="9758" loc="16.75">μαίνεται ἐγχείη Δαναῶν ἀπὸ λοιγὸν ἀμῦναι:</TextUnit>
    <TextUnit id="9759" loc="16.76">οὐδέ πω ̓Ατρεί̈δεω ὀπὸς ἔκλυον αὐδήσαντος</TextUnit>
    <TextUnit id="9760" loc="16.77">ἐχθρῆς ἐκ κεφαλῆς: ἀλλ' ̔́Εκτορος ἀνδροφόνοιο</TextUnit>
    <TextUnit id="9761" loc="16.78">Τρωσὶ κελεύοντος περιάγνυται, οἳ δ' ἀλαλητῷ</TextUnit>
    <TextUnit id="9762" loc="16.79">πᾶν πεδίον κατέχουσι μάχῃ νικῶντες ̓Αχαιούς.</TextUnit>
    <TextUnit id="9763" loc="16.80">ἀλλὰ καὶ ὧς Πάτροκλε νεῶν ἄπο λοιγὸν ἀμύνων</TextUnit>
    <TextUnit id="9764" loc="16.81">ἔμπες' ἐπικρατέως, μὴ δὴ πυρὸς αἰθομένοιο</TextUnit>
    <TextUnit id="9765" loc="16.82">νῆας ἐνιπρήσωσι, φίλον δ' ἀπὸ νόστον ἕλωνται.</TextUnit>
    <TextUnit id="9766" loc="16.83">πείθεο δ' ὥς τοι ἐγὼ μύθου τέλος ἐν φρεσὶ θείω,</TextUnit>
    <TextUnit id="9767" loc="16.84">ὡς ἄν μοι τιμὴν μεγάλην καὶ κῦδος ἄρηαι</TextUnit>
    <TextUnit id="9768" loc="16.85">πρὸς πάντων Δαναῶν, ἀτὰρ οἳ περικαλλέα κούρην</TextUnit>
    <TextUnit id="9769" loc="16.86">ἂψ ἀπονάσσωσιν, ποτὶ δ' ἀγλαὰ δῶρα πόρωσιν.</TextUnit>
    <TextUnit id="9770" loc="16.87">ἐκ νηῶν ἐλάσας ἰέναι πάλιν: εἰ δέ κεν αὖ τοι</TextUnit>
    <TextUnit id="9771" loc="16.88">δώῃ κῦδος ἀρέσθαι ἐρίγδουπος πόσις ̔́Ηρης,</TextUnit>
    <TextUnit id="9772" loc="16.89">μὴ σύ γ' ἄνευθεν ἐμεῖο λιλαίεσθαι πολεμίζειν</TextUnit>
    <TextUnit id="9773" loc="16.90">Τρωσὶ φιλοπτολέμοισιν: ἀτιμότερον δέ με θήσεις:</TextUnit>
    <TextUnit id="9774" loc="16.91">μὴ δ' ἐπαγαλλόμενος πολέμῳ καὶ δηϊοτῆτι</TextUnit>
    <TextUnit id="9775" loc="16.92">Τρῶας ἐναιρόμενος προτὶ ̓́Ιλιον ἡγεμονεύειν,</TextUnit>
    <TextUnit id="9776" loc="16.93">μή τις ἀπ' Οὐλύμποιο θεῶν αἰειγενετάων</TextUnit>
    <TextUnit id="9777" loc="16.94">ἐμβήῃ: μάλα τούς γε φιλεῖ ἑκάεργος ̓Απόλλων:</TextUnit>
    <TextUnit id="9778" loc="16.95">ἀλλὰ πάλιν τρωπᾶσθαι, ἐπὴν φάος ἐν νήεσσι</TextUnit>
    <TextUnit id="9779" loc="16.96">θήῃς, τοὺς δ' ἔτ' ἐᾶν πεδίον κάτα δηριάασθαι.</TextUnit>
    <TextUnit id="9780" loc="16.97">αἲ γὰρ Ζεῦ τε πάτερ καὶ ̓Αθηναίη καὶ ̓́Απολλον</TextUnit>
    <TextUnit id="9781" loc="16.98">μήτέ τις οὖν Τρώων θάνατον φύγοι ὅσσοι ἔασι,</TextUnit>
    <TextUnit id="9782" loc="16.99">μήτέ τις ̓Αργείων, νῶϊν δ' ἐκδῦμεν ὄλεθρον,</TextUnit>
    <TextUnit id="9783" loc="16.100">ὄφρ' οἶοι Τροίης ἱερὰ κρήδεμνα λύωμεν.</TextUnit>
    <TextUnit id="9784" loc="16.101">ὣς οἳ μὲν τοιαῦτα πρὸς ἀλλήλους ἀγόρευον,</TextUnit>
    <TextUnit id="9785" loc="16.102">Αἴας δ' οὐκ ἔτ' ἔμιμνε: βιάζετο γὰρ βελέεσσι:</TextUnit>
    <TextUnit id="9786" loc="16.103">δάμνα μιν Ζηνός τε νόος καὶ Τρῶες ἀγαυοὶ</TextUnit>
    <TextUnit id="9787" loc="16.104">βάλλοντες: δεινὴν δὲ περὶ κροτάφοισι φαεινὴ</TextUnit>
    <TextUnit id="9788" loc="16.105">πήληξ βαλλομένη καναχὴν ἔχε, βάλλετο δ' αἰεὶ</TextUnit>
    <TextUnit id="9789" loc="16.106">κὰπ φάλαρ' εὐποίηθ': ὃ δ' ἀριστερὸν ὦμον ἔκαμνεν</TextUnit>
    <TextUnit id="9790" loc="16.107">ἔμπεδον αἰὲν ἔχων σάκος αἰόλον: οὐδὲ δύναντο</TextUnit>
    <TextUnit id="9791" loc="16.108">ἀμφ' αὐτῷ πελεμίξαι ἐρείδοντες βελέεσσιν.</TextUnit>
    <TextUnit id="9792" loc="16.109">αἰεὶ δ' ἀργαλέῳ ἔχετ' ἄσθματι, κὰδ δέ οἱ ἱδρὼς</TextUnit>
    <TextUnit id="9793" loc="16.110">πάντοθεν ἐκ μελέων πολὺς ἔρρεεν, οὐδέ πῃ εἶχεν</TextUnit>
    <TextUnit id="9794" loc="16.111">ἀμπνεῦσαι: πάντῃ δὲ κακὸν κακῷ ἐστήρικτο.</TextUnit>
    <TextUnit id="9795" loc="16.112">ἔσπετε νῦν μοι Μοῦσαι ̓Ολύμπια δώματ' ἔχουσαι,</TextUnit>
    <TextUnit id="9796" loc="16.113">ὅππως δὴ πρῶτον πῦρ ἔμπεσε νηυσὶν ̓Αχαιῶν.</TextUnit>
    <TextUnit id="9797" loc="16.114">̔́Εκτωρ Αἴαντος δόρυ μείλινον ἄγχι παραστὰς</TextUnit>
    <TextUnit id="9798" loc="16.115">πλῆξ' ἄορι μεγάλῳ αἰχμῆς παρὰ καυλὸν ὄπισθεν,</TextUnit>
    <TextUnit id="9799" loc="16.116">ἀντικρὺ δ' ἀπάραξε: τὸ μὲν Τελαμώνιος Αἴας</TextUnit>
    <TextUnit id="9800" loc="16.117">πῆλ' αὔτως ἐν χειρὶ κόλον δόρυ, τῆλε δ' ἀπ' αὐτοῦ</TextUnit>
    <TextUnit id="9801" loc="16.118">αἰχμὴ χαλκείη χαμάδις βόμβησε πεσοῦσα.</TextUnit>
    <TextUnit id="9802" loc="16.119">γνῶ δ' Αἴας κατὰ θυμὸν ἀμύμονα ῥίγησέν τε</TextUnit>
    <TextUnit id="9803" loc="16.120">ἔργα θεῶν, ὅ ῥα πάγχυ μάχης ἐπὶ μήδεα κεῖρε</TextUnit>
    <TextUnit id="9804" loc="16.121">Ζεὺς ὑψιβρεμέτης, Τρώεσσι δὲ βούλετο νίκην:</TextUnit>
    <TextUnit id="9805" loc="16.122">χάζετο δ' ἐκ βελέων. τοὶ δ' ἔμβαλον ἀκάματον πῦρ</TextUnit>
    <TextUnit id="9806" loc="16.123">νηὶ̈ θοῇ: τῆς δ' αἶψα κατ' ἀσβέστη κέχυτο φλόξ.</TextUnit>
    <TextUnit id="9807" loc="16.124">ὣς τὴν μὲν πρυμνὴν πῦρ ἄμφεπεν: αὐτὰρ ̓Αχιλλεὺς</TextUnit>
    <TextUnit id="9808" loc="16.125">μηρὼ πληξάμενος Πατροκλῆα προσέειπεν:</TextUnit>
    <TextUnit id="9809" loc="16.126">ὄρσεο διογενὲς Πατρόκλεες ἱπποκέλευθε:</TextUnit>
    <TextUnit id="9810" loc="16.127">λεύσσω δὴ παρὰ νηυσὶ πυρὸς δηί̈οιο ἰωήν:</TextUnit>
    <TextUnit id="9811" loc="16.128">μὴ δὴ νῆας ἕλωσι καὶ οὐκέτι φυκτὰ πέλωνται:</TextUnit>
    <TextUnit id="9812" loc="16.129">δύσεο τεύχεα θᾶσσον, ἐγὼ δέ κε λαὸν ἀγείρω.</TextUnit>
    <TextUnit id="9813" loc="16.130">ὣς φάτο, Πάτροκλος δὲ κορύσσετο νώροπι χαλκῷ.</TextUnit>
    <TextUnit id="9814" loc="16.131">κνημῖδας μὲν πρῶτα περὶ κνήμῃσιν ἔθηκε</TextUnit>
    <TextUnit id="9815" loc="16.132">καλάς, ἀργυρέοισιν ἐπισφυρίοις ἀραρυίας:</TextUnit>
    <TextUnit id="9816" loc="16.133">δεύτερον αὖ θώρηκα περὶ στήθεσσιν ἔδυνε</TextUnit>
    <TextUnit id="9817" loc="16.134">ποικίλον ἀστερόεντα ποδώκεος Αἰακίδαο.</TextUnit>
    <TextUnit id="9818" loc="16.135">ἀμφὶ δ' ἄρ' ὤμοισιν βάλετο ξίφος ἀργυρόηλον</TextUnit>
    <TextUnit id="9819" loc="16.136">χάλκεον, αὐτὰρ ἔπειτα σάκος μέγα τε στιβαρόν τε:</TextUnit>
    <TextUnit id="9820" loc="16.137">κρατὶ δ' ἐπ' ἰφθίμῳ κυνέην εὔτυκτον ἔθηκεν</TextUnit>
    <TextUnit id="9821" loc="16.138">ἵππουριν: δεινὸν δὲ λόφος καθύπερθεν ἔνευεν.</TextUnit>
    <TextUnit id="9822" loc="16.139">εἵλετο δ' ἄλκιμα δοῦρε, τά οἱ παλάμηφιν ἀρήρει.</TextUnit>
    <TextUnit id="9823" loc="16.140">ἔγχος δ' οὐχ ἕλετ' οἶον ἀμύμονος Αἰακίδαο</TextUnit>
    <TextUnit id="9824" loc="16.141">βριθὺ μέγα στιβαρόν: τὸ μὲν οὐ δύνατ' ἄλλος ̓Αχαιῶν</TextUnit>
    <TextUnit id="9825" loc="16.142">πάλλειν, ἀλλά μιν οἶος ἐπίστατο πῆλαι ̓Αχιλλεὺς</TextUnit>
    <TextUnit id="9826" loc="16.143">Πηλιάδα μελίην, τὴν πατρὶ φίλῳ πόρε Χείρων</TextUnit>
    <TextUnit id="9827" loc="16.144">Πηλίου ἐκ κορυφῆς, φόνον ἔμμεναι ἡρώεσσιν.</TextUnit>
    <TextUnit id="9828" loc="16.145">ἵππους δ' Αὐτομέδοντα θοῶς ζευγνῦμεν ἄνωγε,</TextUnit>
    <TextUnit id="9829" loc="16.146">τὸν μετ' ̓Αχιλλῆα ῥηξήνορα τῖε μάλιστα,</TextUnit>
    <TextUnit id="9830" loc="16.147">πιστότατος δέ οἱ ἔσκε μάχῃ ἔνι μεῖναι ὁμοκλήν.</TextUnit>
    <TextUnit id="9831" loc="16.148">τῷ δὲ καὶ Αὐτομέδων ὕπαγε ζυγὸν ὠκέας ἵππους</TextUnit>
    <TextUnit id="9832" loc="16.149">Ξάνθον καὶ Βαλίον, τὼ ἅμα πνοιῇσι πετέσθην,</TextUnit>
    <TextUnit id="9833" loc="16.150">τοὺς ἔτεκε Ζεφύρῳ ἀνέμῳ ̔́Αρπυια Ποδάργη</TextUnit>
    <TextUnit id="9834" loc="16.151">βοσκομένη λειμῶνι παρὰ ῥόον ̓Ωκεανοῖο.</TextUnit>
    <TextUnit id="9835" loc="16.152">ἐν δὲ παρηορίῃσιν ἀμύμονα Πήδασον ἵει,</TextUnit>
    <TextUnit id="9836" loc="16.153">τόν ῥά ποτ' ̓Ηετίωνος ἑλὼν πόλιν ἤγαγ' ̓Αχιλλεύς,</TextUnit>
    <TextUnit id="9837" loc="16.154">ὃς καὶ θνητὸς ἐὼν ἕπεθ' ἵπποις ἀθανάτοισι.</TextUnit>
    <TextUnit id="9838" loc="16.155">Μυρμιδόνας δ' ἄρ' ἐποιχόμενος θώρηξεν ̓Αχιλλεὺς</TextUnit>
    <TextUnit id="9839" loc="16.156">πάντας ἀνὰ κλισίας σὺν τεύχεσιν: οἳ δὲ λύκοι ὣς</TextUnit>
    <TextUnit id="9840" loc="16.157">ὠμοφάγοι, τοῖσίν τε περὶ φρεσὶν ἄσπετος ἀλκή,</TextUnit>
    <TextUnit id="9841" loc="16.158">οἵ τ' ἔλαφον κεραὸν μέγαν οὔρεσι δῃώσαντες</TextUnit>
    <TextUnit id="9842" loc="16.159">δάπτουσιν: πᾶσιν δὲ παρήϊον αἵματι φοινόν:</TextUnit>
    <TextUnit id="9843" loc="16.160">καί τ' ἀγεληδὸν ἴασιν ἀπὸ κρήνης μελανύδρου</TextUnit>
    <TextUnit id="9844" loc="16.161">λάψοντες γλώσσῃσιν ἀραιῇσιν μέλαν ὕδωρ</TextUnit>
    <TextUnit id="9845" loc="16.162">ἄκρον ἐρευγόμενοι φόνον αἵματος: ἐν δέ τε θυμὸς</TextUnit>
    <TextUnit id="9846" loc="16.163">στήθεσιν ἄτρομός ἐστι, περιστένεται δέ τε γαστήρ:</TextUnit>
    <TextUnit id="9847" loc="16.164">τοῖοι Μυρμιδόνων ἡγήτορες ἠδὲ μέδοντες</TextUnit>
    <TextUnit id="9848" loc="16.165">ἀμφ' ἀγαθὸν θεράποντα ποδώκεος Αἰακίδαο</TextUnit>
    <TextUnit id="9849" loc="16.166">ῥώοντ': ἐν δ' ἄρα τοῖσιν ἀρήϊος ἵστατ' ̓Αχιλλεύς,</TextUnit>
    <TextUnit id="9850" loc="16.167">ὀτρύνων ἵππους τε καὶ ἀνέρας ἀσπιδιώτας.</TextUnit>
    <TextUnit id="9851" loc="16.168">πεντήκοντ' ἦσαν νῆες θοαί, ᾗσιν ̓Αχιλλεὺς</TextUnit>
    <TextUnit id="9852" loc="16.169">ἐς Τροίην ἡγεῖτο Διὶ̈ φίλος: ἐν δὲ ἑκάστῃ</TextUnit>
    <TextUnit id="9853" loc="16.170">πεντήκοντ' ἔσαν ἄνδρες ἐπὶ κληῖ̈σιν ἑταῖροι:</TextUnit>
    <TextUnit id="9854" loc="16.171">πέντε δ' ἄρ' ἡγεμόνας ποιήσατο τοῖς ἐπεποίθει</TextUnit>
    <TextUnit id="9855" loc="16.172">σημαίνειν: αὐτὸς δὲ μέγα κρατέων ἤνασσε.</TextUnit>
    <TextUnit id="9856" loc="16.173">τῆς μὲν ἰῆς στιχὸς ἦρχε Μενέσθιος αἰολοθώρηξ</TextUnit>
    <TextUnit id="9857" loc="16.174">υἱὸς Σπερχειοῖο διιπετέος ποταμοῖο:</TextUnit>
    <TextUnit id="9858" loc="16.175">ὃν τέκε Πηλῆος θυγάτηρ καλὴ Πολυδώρη</TextUnit>
    <TextUnit id="9859" loc="16.176">Σπερχειῷ ἀκάμαντι γυνὴ θεῷ εὐνηθεῖσα,</TextUnit>
    <TextUnit id="9860" loc="16.177">αὐτὰρ ἐπίκλησιν Βώρῳ Περιήρεος υἷι,</TextUnit>
    <TextUnit id="9861" loc="16.178">ὅς ῥ' ἀναφανδὸν ὄπυιε πορὼν ἀπερείσια ἕδνα.</TextUnit>
    <TextUnit id="9862" loc="16.179">τῆς δ' ἑτέρης Εὔδωρος ἀρήϊος ἡγεμόνευε</TextUnit>
    <TextUnit id="9863" loc="16.180">παρθένιος, τὸν ἔτικτε χορῷ καλὴ Πολυμήλη</TextUnit>
    <TextUnit id="9864" loc="16.181">Φύλαντος θυγάτηρ: τῆς δὲ κρατὺς ἀργεϊφόντης</TextUnit>
    <TextUnit id="9865" loc="16.182">ἠράσατ', ὀφθαλμοῖσιν ἰδὼν μετὰ μελπομένῃσιν</TextUnit>
    <TextUnit id="9866" loc="16.183">ἐν χορῷ ̓Αρτέμιδος χρυσηλακάτου κελαδεινῆς.</TextUnit>
    <TextUnit id="9867" loc="16.184">αὐτίκα δ' εἰς ὑπερῷ' ἀναβὰς παρελέξατο λάθρῃ</TextUnit>
    <TextUnit id="9868" loc="16.185">̔Ερμείας ἀκάκητα, πόρεν δέ οἱ ἀγλαὸν υἱὸν</TextUnit>
    <TextUnit id="9869" loc="16.186">Εὔδωρον πέρι μὲν θείειν ταχὺν ἠδὲ μαχητήν.</TextUnit>
    <TextUnit id="9870" loc="16.187">αὐτὰρ ἐπεὶ δὴ τόν γε μογοστόκος Εἰλείθυια</TextUnit>
    <TextUnit id="9871" loc="16.188">ἐξάγαγε πρὸ φόως δὲ καὶ ἠελίου ἴδεν αὐγάς,</TextUnit>
    <TextUnit id="9872" loc="16.189">τὴν μὲν ̓Εχεκλῆος κρατερὸν μένος ̓Ακτορίδαο</TextUnit>
    <TextUnit id="9873" loc="16.190">ἠγάγετο πρὸς δώματ', ἐπεὶ πόρε μυρία ἕδνα,</TextUnit>
    <TextUnit id="9874" loc="16.191">τὸν δ' ὃ γέρων Φύλας εὖ ἔτρεφεν ἠδ' ἀτίταλλεν</TextUnit>
    <TextUnit id="9875" loc="16.192">ἀμφαγαπαζόμενος ὡς εἴ θ' ἑὸν υἱὸν ἐόντα.</TextUnit>
    <TextUnit id="9876" loc="16.193">τῆς δὲ τρίτης Πείσανδρος ἀρήϊος ἡγεμόνευε</TextUnit>
    <TextUnit id="9877" loc="16.194">Μαιμαλίδης, ὃς πᾶσι μετέπρεπε Μυρμιδόνεσσιν</TextUnit>
    <TextUnit id="9878" loc="16.195">ἔγχεϊ μάρνασθαι μετὰ Πηλεί̈ωνος ἑταῖρον.</TextUnit>
    <TextUnit id="9879" loc="16.196">τῆς δὲ τετάρτης ἦρχε γέρων ἱππηλάτα Φοῖνιξ,</TextUnit>
    <TextUnit id="9880" loc="16.197">πέμπτης δ' ̓Αλκιμέδων Λαέρκεος υἱὸς ἀμύμων.</TextUnit>
    <TextUnit id="9881" loc="16.198">αὐτὰρ ἐπεὶ δὴ πάντας ἅμ' ἡγεμόνεσσιν ̓Αχιλλεὺς</TextUnit>
    <TextUnit id="9882" loc="16.199">στῆσεν ἐὺ̈ κρίνας, κρατερὸν δ' ἐπὶ μῦθον ἔτελλε:</TextUnit>
    <TextUnit id="9883" loc="16.200">Μυρμιδόνες μή τίς μοι ἀπειλάων λελαθέσθω,</TextUnit>
    <TextUnit id="9884" loc="16.201">ἃς ἐπὶ νηυσὶ θοῇσιν ἀπειλεῖτε Τρώεσσι</TextUnit>
    <TextUnit id="9885" loc="16.202">πάνθ' ὑπὸ μηνιθμόν, καί μ' ᾐτιάασθε ἕκαστος:</TextUnit>
    <TextUnit id="9886" loc="16.203">σχέτλιε Πηλέος υἱὲ χόλῳ ἄρα ς' ἔτρεφε μήτηρ,</TextUnit>
    <TextUnit id="9887" loc="16.204">νηλεές, ὃς παρὰ νηυσὶν ἔχεις ἀέκοντας ἑταίρους:</TextUnit>
    <TextUnit id="9888" loc="16.205">οἴκαδέ περ σὺν νηυσὶ νεώμεθα ποντοπόροισιν</TextUnit>
    <TextUnit id="9889" loc="16.206">αὖτις, ἐπεί ῥά τοι ὧδε κακὸς χόλος ἔμπεσε θυμῷ.</TextUnit>
    <TextUnit id="9890" loc="16.207">ταῦτά μ' ἀγειρόμενοι θάμ' ἐβάζετε: νῦν δὲ πέφανται</TextUnit>
    <TextUnit id="9891" loc="16.208">φυλόπιδος μέγα ἔργον, ἕης τὸ πρίν γ' ἐράασθε.</TextUnit>
    <TextUnit id="9892" loc="16.209">ἔνθά τις ἄλκιμον ἦτορ ἔχων Τρώεσσι μαχέσθω.</TextUnit>
    <TextUnit id="9893" loc="16.210">ὣς εἰπὼν ὄτρυνε μένος καὶ θυμὸν ἑκάστου.</TextUnit>
    <TextUnit id="9894" loc="16.211">μᾶλλον δὲ στίχες ἄρθεν, ἐπεὶ βασιλῆος ἄκουσαν.</TextUnit>
    <TextUnit id="9895" loc="16.212">ὡς δ' ὅτε τοῖχον ἀνὴρ ἀράρῃ πυκινοῖσι λίθοισι</TextUnit>
    <TextUnit id="9896" loc="16.213">δώματος ὑψηλοῖο βίας ἀνέμων ἀλεείνων,</TextUnit>
    <TextUnit id="9897" loc="16.214">ὣς ἄραρον κόρυθές τε καὶ ἀσπίδες ὀμφαλόεσσαι.</TextUnit>
    <TextUnit id="9898" loc="16.215">ἀσπὶς ἄρ' ἀσπίδ' ἔρειδε, κόρυς κόρυν, ἀνέρα δ' ἀνήρ:</TextUnit>
    <TextUnit id="9899" loc="16.216">ψαῦον δ' ἱππόκομοι κόρυθες λαμπροῖσι φάλοισι</TextUnit>
    <TextUnit id="9900" loc="16.217">νευόντων, ὡς πυκνοὶ ἐφέστασαν ἀλλήλοισι.</TextUnit>
    <TextUnit id="9901" loc="16.218">πάντων δὲ προπάροιθε δύ' ἀνέρε θωρήσσοντο</TextUnit>
    <TextUnit id="9902" loc="16.219">Πάτροκλός τε καὶ Αὐτομέδων ἕνα θυμὸν ἔχοντες</TextUnit>
    <TextUnit id="9903" loc="16.220">πρόσθεν Μυρμιδόνων πολεμιζέμεν. αὐτὰρ ̓Αχιλλεὺς</TextUnit>
    <TextUnit id="9904" loc="16.221">βῆ ῥ' ἴμεν ἐς κλισίην, χηλοῦ δ' ἀπὸ πῶμ' ἀνέῳγε</TextUnit>
    <TextUnit id="9905" loc="16.222">καλῆς δαιδαλέης, τήν οἱ Θέτις ἀργυρόπεζα</TextUnit>
    <TextUnit id="9906" loc="16.223">θῆκ' ἐπὶ νηὸς ἄγεσθαι ἐὺ̈ πλήσασα χιτώνων</TextUnit>
    <TextUnit id="9907" loc="16.224">χλαινάων τ' ἀνεμοσκεπέων οὔλων τε ταπήτων.</TextUnit>
    <TextUnit id="9908" loc="16.225">ἔνθα δέ οἱ δέπας ἔσκε τετυγμένον, οὐδέ τις ἄλλος</TextUnit>
    <TextUnit id="9909" loc="16.226">οὔτ' ἀνδρῶν πίνεσκεν ἀπ' αὐτοῦ αἴθοπα οἶνον,</TextUnit>
    <TextUnit id="9910" loc="16.227">οὔτέ τεῳ σπένδεσκε θεῶν, ὅτε μὴ Διὶ πατρί.</TextUnit>
    <TextUnit id="9911" loc="16.228">τό ῥα τότ' ἐκ χηλοῖο λαβὼν ἐκάθηρε θεείῳ</TextUnit>
    <TextUnit id="9912" loc="16.229">πρῶτον, ἔπειτα δ' ἔνιψ' ὕδατος καλῇσι ῥοῇσι,</TextUnit>
    <TextUnit id="9913" loc="16.230">νίψατο δ' αὐτὸς χεῖρας, ἀφύσσατο δ' αἴθοπα οἶνον.</TextUnit>
    <TextUnit id="9914" loc="16.231">εὔχετ' ἔπειτα στὰς μέσῳ ἕρκεϊ, λεῖβε δὲ οἶνον</TextUnit>
    <TextUnit id="9915" loc="16.232">οὐρανὸν εἰσανιδών: Δία δ' οὐ λάθε τερπικέραυνον:</TextUnit>
    <TextUnit id="9916" loc="16.233">Ζεῦ ἄνα Δωδωναῖε Πελασγικὲ τηλόθι ναίων</TextUnit>
    <TextUnit id="9917" loc="16.234">Δωδώνης μεδέων δυσχειμέρου, ἀμφὶ δὲ Σελλοὶ</TextUnit>
    <TextUnit id="9918" loc="16.235">σοὶ ναίους' ὑποφῆται ἀνιπτόποδες χαμαιεῦναι,</TextUnit>
    <TextUnit id="9919" loc="16.236">ἠμὲν δή ποτ' ἐμὸν ἔπος ἔκλυες εὐξαμένοιο,</TextUnit>
    <TextUnit id="9920" loc="16.237">τίμησας μὲν ἐμέ, μέγα δ' ἴψαο λαὸν ̓Αχαιῶν,</TextUnit>
    <TextUnit id="9921" loc="16.238">ἠδ' ἔτι καὶ νῦν μοι τόδ' ἐπικρήηνον ἐέλδωρ:</TextUnit>
    <TextUnit id="9922" loc="16.239">αὐτὸς μὲν γὰρ ἐγὼ μενέω νηῶν ἐν ἀγῶνι,</TextUnit>
    <TextUnit id="9923" loc="16.240">ἀλλ' ἕταρον πέμπω πολέσιν μετὰ Μυρμιδόνεσσι</TextUnit>
    <TextUnit id="9924" loc="16.241">μάρνασθαι: τῷ κῦδος ἅμα πρόες εὐρύοπα Ζεῦ,</TextUnit>
    <TextUnit id="9925" loc="16.242">θάρσυνον δέ οἱ ἦτορ ἐνὶ φρεσίν, ὄφρα καὶ ̔́Εκτωρ</TextUnit>
    <TextUnit id="9926" loc="16.243">εἴσεται ἤ ῥα καὶ οἶος ἐπίστηται πολεμίζειν</TextUnit>
    <TextUnit id="9927" loc="16.244">ἡμέτερος θεράπων, ἦ οἱ τότε χεῖρες ἄαπτοι</TextUnit>
    <TextUnit id="9928" loc="16.245">μαίνονθ', ὁππότ' ἐγώ περ ἴω μετὰ μῶλον ̓́Αρηος.</TextUnit>
    <TextUnit id="9929" loc="16.246">αὐτὰρ ἐπεί κ' ἀπὸ ναῦφι μάχην ἐνοπήν τε δίηται,</TextUnit>
    <TextUnit id="9930" loc="16.247">ἀσκηθής μοι ἔπειτα θοὰς ἐπὶ νῆας ἵκοιτο</TextUnit>
    <TextUnit id="9931" loc="16.248">τεύχεσί τε ξὺν πᾶσι καὶ ἀγχεμάχοις ἑτάροισιν.</TextUnit>
    <TextUnit id="9932" loc="16.249">ὣς ἔφατ' εὐχόμενος, τοῦ δ' ἔκλυε μητίετα Ζεύς.</TextUnit>
    <TextUnit id="9933" loc="16.250">τῷ δ' ἕτερον μὲν ἔδωκε πατήρ, ἕτερον δ' ἀνένευσε:</TextUnit>
    <TextUnit id="9934" loc="16.251">νηῶν μέν οἱ ἀπώσασθαι πόλεμόν τε μάχην τε</TextUnit>
    <TextUnit id="9935" loc="16.252">δῶκε, σόον δ' ἀνένευσε μάχης ἐξαπονέεσθαι.</TextUnit>
    <TextUnit id="9936" loc="16.253">ἤτοι ὃ μὲν σπείσας τε καὶ εὐξάμενος Διὶ πατρὶ</TextUnit>
    <TextUnit id="9937" loc="16.254">ἂψ κλισίην εἰσῆλθε, δέπας δ' ἀπέθηκ' ἐνὶ χηλῷ,</TextUnit>
    <TextUnit id="9938" loc="16.255">στῆ δὲ πάροιθ' ἐλθὼν κλισίης, ἔτι δ' ἤθελε θυμῷ</TextUnit>
    <TextUnit id="9939" loc="16.256">εἰσιδέειν Τρώων καὶ ̓Αχαιῶν φύλοπιν αἰνήν.</TextUnit>
    <TextUnit id="9940" loc="16.257">οἳ δ' ἅμα Πατρόκλῳ μεγαλήτορι θωρηχθέντες</TextUnit>
    <TextUnit id="9941" loc="16.258">ἔστιχον, ὄφρ' ἐν Τρωσὶ μέγα φρονέοντες ὄρουσαν.</TextUnit>
    <TextUnit id="9942" loc="16.259">αὐτίκα δὲ σφήκεσσιν ἐοικότες ἐξεχέοντο</TextUnit>
    <TextUnit id="9943" loc="16.260">εἰνοδίοις, οὓς παῖδες ἐριδμαίνωσιν ἔθοντες</TextUnit>
    <TextUnit id="9944" loc="16.261">αἰεὶ κερτομέοντες ὁδῷ ἔπι οἰκί' ἔχοντας</TextUnit>
    <TextUnit id="9945" loc="16.262">νηπίαχοι: ξυνὸν δὲ κακὸν πολέεσσι τιθεῖσι.</TextUnit>
    <TextUnit id="9946" loc="16.263">τοὺς δ' εἴ περ παρά τίς τε κιὼν ἄνθρωπος ὁδίτης</TextUnit>
    <TextUnit id="9947" loc="16.264">κινήσῃ ἀέκων, οἳ δ' ἄλκιμον ἦτορ ἔχοντες</TextUnit>
    <TextUnit id="9948" loc="16.265">πρόσσω πᾶς πέτεται καὶ ἀμύνει οἷσι τέκεσσι.</TextUnit>
    <TextUnit id="9949" loc="16.266">τῶν τότε Μυρμιδόνες κραδίην καὶ θυμὸν ἔχοντες</TextUnit>
    <TextUnit id="9950" loc="16.267">ἐκ νηῶν ἐχέοντο: βοὴ δ' ἄσβεστος ὀρώρει.</TextUnit>
    <TextUnit id="9951" loc="16.268">Πάτροκλος δ' ἑτάροισιν ἐκέκλετο μακρὸν ἀύ̈σας:</TextUnit>
    <TextUnit id="9952" loc="16.269">Μυρμιδόνες ἕταροι Πηληϊάδεω ̓Αχιλῆος</TextUnit>
    <TextUnit id="9953" loc="16.270">ἀνέρες ἔστε φίλοι, μνήσασθε δὲ θούριδος ἀλκῆς,</TextUnit>
    <TextUnit id="9954" loc="16.271">ὡς ἂν Πηλεί̈δην τιμήσομεν, ὃς μέγ' ἄριστος</TextUnit>
    <TextUnit id="9955" loc="16.272">̓Αργείων παρὰ νηυσὶ καὶ ἀγχέμαχοι θεράποντες,</TextUnit>
    <TextUnit id="9956" loc="16.273">γνῷ δὲ καὶ ̓Ατρεί̈δης εὐρὺ κρείων ̓Αγαμέμνων</TextUnit>
    <TextUnit id="9957" loc="16.274">ἣν ἄτην, ὅ τ' ἄριστον ̓Αχαιῶν οὐδὲν ἔτισεν.</TextUnit>
    <TextUnit id="9958" loc="16.275">ὣς εἰπὼν ὄτρυνε μένος καὶ θυμὸν ἑκάστου,</TextUnit>
    <TextUnit id="9959" loc="16.276">ἐν δ' ἔπεσον Τρώεσσιν ἀολλέες: ἀμφὶ δὲ νῆες</TextUnit>
    <TextUnit id="9960" loc="16.277">σμερδαλέον κονάβησαν ἀϋσάντων ὑπ' ̓Αχαιῶν.</TextUnit>
    <TextUnit id="9961" loc="16.278">Τρῶες δ' ὡς εἴδοντο Μενοιτίου ἄλκιμον υἱὸν</TextUnit>
    <TextUnit id="9962" loc="16.279">αὐτὸν καὶ θεράποντα σὺν ἔντεσι μαρμαίροντας,</TextUnit>
    <TextUnit id="9963" loc="16.280">πᾶσιν ὀρίνθη θυμός, ἐκίνηθεν δὲ φάλαγγες</TextUnit>
    <TextUnit id="9964" loc="16.281">ἐλπόμενοι παρὰ ναῦφι ποδώκεα Πηλεί̈ωνα</TextUnit>
    <TextUnit id="9965" loc="16.282">μηνιθμὸν μὲν ἀπορρῖψαι, φιλότητα δ' ἑλέσθαι:</TextUnit>
    <TextUnit id="9966" loc="16.283">πάπτηνεν δὲ ἕκαστος ὅπῃ φύγοι αἰπὺν ὄλεθρον.</TextUnit>
    <TextUnit id="9967" loc="16.284">Πάτροκλος δὲ πρῶτος ἀκόντισε δουρὶ φαεινῷ</TextUnit>
    <TextUnit id="9968" loc="16.285">ἀντικρὺ κατὰ μέσσον, ὅθι πλεῖστοι κλονέοντο,</TextUnit>
    <TextUnit id="9969" loc="16.286">νηὶ̈ πάρα πρυμνῇ μεγαθύμου Πρωτεσιλάου,</TextUnit>
    <TextUnit id="9970" loc="16.287">καὶ βάλε Πυραίχμην, ὃς Παίονας ἱπποκορυστὰς</TextUnit>
    <TextUnit id="9971" loc="16.288">ἤγαγεν ἐξ ̓Αμυδῶνος ἀπ' ̓Αξιοῦ εὐρὺ ῥέοντος:</TextUnit>
    <TextUnit id="9972" loc="16.289">τὸν βάλε δεξιὸν ὦμον: ὃ δ' ὕπτιος ἐν κονίῃσι</TextUnit>
    <TextUnit id="9973" loc="16.290">κάππεσεν οἰμώξας, ἕταροι δέ μιν ἀμφεφόβηθεν</TextUnit>
    <TextUnit id="9974" loc="16.291">Παίονες: ἐν γὰρ Πάτροκλος φόβον ἧκεν ἅπασιν</TextUnit>
    <TextUnit id="9975" loc="16.292">ἡγεμόνα κτείνας, ὃς ἀριστεύεσκε μάχεσθαι.</TextUnit>
    <TextUnit id="9976" loc="16.293">ἐκ νηῶν δ' ἔλασεν, κατὰ δ' ἔσβεσεν αἰθόμενον πῦρ.</TextUnit>
    <TextUnit id="9977" loc="16.294">ἡμιδαὴς δ' ἄρα νηῦς λίπετ' αὐτόθι: τοὶ δὲ φόβηθεν</TextUnit>
    <TextUnit id="9978" loc="16.295">Τρῶες θεσπεσίῳ ὁμάδῳ: Δαναοὶ δ' ἐπέχυντο</TextUnit>
    <TextUnit id="9979" loc="16.296">νῆας ἀνὰ γλαφυράς: ὅμαδος δ' ἀλίαστος ἐτύχθη.</TextUnit>
    <TextUnit id="9980" loc="16.297">ὡς δ' ὅτ' ἀφ' ὑψηλῆς κορυφῆς ὄρεος μεγάλοιο</TextUnit>
    <TextUnit id="9981" loc="16.298">κινήσῃ πυκινὴν νεφέλην στεροπηγερέτα Ζεύς,</TextUnit>
    <TextUnit id="9982" loc="16.299">ἔκ τ' ἔφανεν πᾶσαι σκοπιαὶ καὶ πρώονες ἄκροι</TextUnit>
    <TextUnit id="9983" loc="16.300">καὶ νάπαι, οὐρανόθεν δ' ἄρ' ὑπερράγη ἄσπετος αἰθήρ,</TextUnit>
    <TextUnit id="9984" loc="16.301">ὣς Δαναοὶ νηῶν μὲν ἀπωσάμενοι δήϊον πῦρ</TextUnit>
    <TextUnit id="9985" loc="16.302">τυτθὸν ἀνέπνευσαν, πολέμου δ' οὐ γίγνετ' ἐρωή:</TextUnit>
    <TextUnit id="9986" loc="16.303">οὐ γάρ πώ τι Τρῶες ἀρηϊφίλων ὑπ' ̓Αχαιῶν</TextUnit>
    <TextUnit id="9987" loc="16.304">προτροπάδην φοβέοντο μελαινάων ἀπὸ νηῶν,</TextUnit>
    <TextUnit id="9988" loc="16.305">ἀλλ' ἔτ' ἄρ' ἀνθίσταντο, νεῶν δ' ὑπόεικον ἀνάγκῃ.</TextUnit>
    <TextUnit id="9989" loc="16.306">ἔνθα δ' ἀνὴρ ἕλεν ἄνδρα κεδασθείσης ὑσμίνης</TextUnit>
    <TextUnit id="9990" loc="16.307">ἡγεμόνων. πρῶτος δὲ Μενοιτίου ἄλκιμος υἱὸς</TextUnit>
    <TextUnit id="9991" loc="16.308">αὐτίκ' ἄρα στρεφθέντος ̓Αρηϊλύκου βάλε μηρὸν</TextUnit>
    <TextUnit id="9992" loc="16.309">ἔγχεϊ ὀξυόεντι, διὰ πρὸ δὲ χαλκὸν ἔλασσε:</TextUnit>
    <TextUnit id="9993" loc="16.310">ῥῆξεν δ' ὀστέον ἔγχος, ὃ δὲ πρηνὴς ἐπὶ γαίῃ</TextUnit>
    <TextUnit id="9994" loc="16.311">κάππες': ἀτὰρ Μενέλαος ἀρήϊος οὖτα Θόαντα</TextUnit>
    <TextUnit id="9995" loc="16.312">στέρνον γυμνωθέντα παρ' ἀσπίδα, λῦσε δὲ γυῖα.</TextUnit>
    <TextUnit id="9996" loc="16.313">Φυλεί̈δης δ' ̓́Αμφικλον ἐφορμηθέντα δοκεύσας</TextUnit>
    <TextUnit id="9997" loc="16.314">ἔφθη ὀρεξάμενος πρυμνὸν σκέλος, ἔνθα πάχιστος</TextUnit>
    <TextUnit id="9998" loc="16.315">μυὼν ἀνθρώπου πέλεται: περὶ δ' ἔγχεος αἰχμῇ</TextUnit>
    <TextUnit id="9999" loc="16.316">νεῦρα διεσχίσθη: τὸν δὲ σκότος ὄσσε κάλυψε.</TextUnit>
    <TextUnit id="10000" loc="16.317">Νεστορίδαι δ' ὃ μὲν οὔτας' ̓Ατύμνιον ὀξέϊ δουρὶ</TextUnit>
    <TextUnit id="10001" loc="16.318">̓Αντίλοχος, λαπάρης δὲ διήλασε χάλκεον ἔγχος:</TextUnit>
    <TextUnit id="10002" loc="16.319">ἤριπε δὲ προπάροιθε. Μάρις δ' αὐτοσχεδὰ δουρὶ</TextUnit>
    <TextUnit id="10003" loc="16.320">̓Αντιλόχῳ ἐπόρουσε κασιγνήτοιο χολωθεὶς</TextUnit>
    <TextUnit id="10004" loc="16.321">στὰς πρόσθεν νέκυος: τοῦ δ' ἀντίθεος Θρασυμήδης</TextUnit>
    <TextUnit id="10005" loc="16.322">ἔφθη ὀρεξάμενος πρὶν οὐτάσαι, οὐδ' ἀφάμαρτεν,</TextUnit>
    <TextUnit id="10006" loc="16.323">ὦμον ἄφαρ: πρυμνὸν δὲ βραχίονα δουρὸς ἀκωκὴ</TextUnit>
    <TextUnit id="10007" loc="16.324">δρύψ' ἀπὸ μυώνων, ἀπὸ δ' ὀστέον ἄχρις ἄραξε:</TextUnit>
    <TextUnit id="10008" loc="16.325">δούπησεν δὲ πεσών, κατὰ δὲ σκότος ὄσσε κάλυψεν.</TextUnit>
    <TextUnit id="10009" loc="16.326">ὣς τὼ μὲν δοιοῖσι κασιγνήτοισι δαμέντε</TextUnit>
    <TextUnit id="10010" loc="16.327">βήτην εἰς ̓́Ερεβος Σαρπηδόνος ἐσθλοὶ ἑταῖροι</TextUnit>
    <TextUnit id="10011" loc="16.328">υἷες ἀκοντισταὶ ̓Αμισωδάρου, ὅς ῥα Χίμαιραν</TextUnit>
    <TextUnit id="10012" loc="16.329">θρέψεν ἀμαιμακέτην πολέσιν κακὸν ἀνθρώποισιν.</TextUnit>
    <TextUnit id="10013" loc="16.330">Αἴας δὲ Κλεόβουλον ̓Οϊλιάδης ἐπορούσας</TextUnit>
    <TextUnit id="10014" loc="16.331">ζωὸν ἕλε βλαφθέντα κατὰ κλόνον: ἀλλά οἱ αὖθι</TextUnit>
    <TextUnit id="10015" loc="16.332">λῦσε μένος πλήξας ξίφει αὐχένα κωπήεντι.</TextUnit>
    <TextUnit id="10016" loc="16.333">πᾶν δ' ὑπεθερμάνθη ξίφος αἵματι: τὸν δὲ κατ' ὄσσε</TextUnit>
    <TextUnit id="10017" loc="16.334">ἔλλαβε πορφύρεος θάνατος καὶ μοῖρα κραταιή.</TextUnit>
    <TextUnit id="10018" loc="16.335">Πηνέλεως δὲ Λύκων τε συνέδραμον: ἔγχεσι μὲν γὰρ</TextUnit>
    <TextUnit id="10019" loc="16.336">ἤμβροτον ἀλλήλων, μέλεον δ' ἠκόντισαν ἄμφω:</TextUnit>
    <TextUnit id="10020" loc="16.337">τὼ δ' αὖτις ξιφέεσσι συνέδραμον. ἔνθα Λύκων μὲν</TextUnit>
    <TextUnit id="10021" loc="16.338">ἱπποκόμου κόρυθος φάλον ἤλασεν, ἀμφὶ δὲ καυλὸν</TextUnit>
    <TextUnit id="10022" loc="16.339">φάσγανον ἐρραίσθη: ὃ δ' ὑπ' οὔατος αὐχένα θεῖνε</TextUnit>
    <TextUnit id="10023" loc="16.340">Πηνέλεως, πᾶν δ' εἴσω ἔδυ ξίφος, ἔσχεθε δ' οἶον</TextUnit>
    <TextUnit id="10024" loc="16.341">δέρμα, παρηέρθη δὲ κάρη, ὑπέλυντο δὲ γυῖα.</TextUnit>
    <TextUnit id="10025" loc="16.342">Μηριόνης δ' ̓Ακάμαντα κιχεὶς ποσὶ καρπαλίμοισι</TextUnit>
    <TextUnit id="10026" loc="16.343">νύξ' ἵππων ἐπιβησόμενον κατὰ δεξιὸν ὦμον:</TextUnit>
    <TextUnit id="10027" loc="16.344">ἤριπε δ' ἐξ ὀχέων, κατὰ δ' ὀφθαλμῶν κέχυτ' ἀχλύς.</TextUnit>
    <TextUnit id="10028" loc="16.345">̓Ιδομενεὺς δ' ̓Ερύμαντα κατὰ στόμα νηλέϊ χαλκῷ</TextUnit>
    <TextUnit id="10029" loc="16.346">νύξε: τὸ δ' ἀντικρὺ δόρυ χάλκεον ἐξεπέρησε</TextUnit>
    <TextUnit id="10030" loc="16.347">νέρθεν ὑπ' ἐγκεφάλοιο, κέασσε δ' ἄρ' ὀστέα λευκά:</TextUnit>
    <TextUnit id="10031" loc="16.348">ἐκ δ' ἐτίναχθεν ὀδόντες, ἐνέπλησθεν δέ οἱ ἄμφω</TextUnit>
    <TextUnit id="10032" loc="16.349">αἵματος ὀφθαλμοί: τὸ δ' ἀνὰ στόμα καὶ κατὰ ῥῖνας</TextUnit>
    <TextUnit id="10033" loc="16.350">πρῆσε χανών: θανάτου δὲ μέλαν νέφος ἀμφεκάλυψεν.</TextUnit>
    <TextUnit id="10034" loc="16.351">οὗτοι ἄρ' ἡγεμόνες Δαναῶν ἕλον ἄνδρα ἕκαστος.</TextUnit>
    <TextUnit id="10035" loc="16.352">ὡς δὲ λύκοι ἄρνεσσιν ἐπέχραον ἢ ἐρίφοισι</TextUnit>
    <TextUnit id="10036" loc="16.353">σίνται ὑπ' ἐκ μήλων αἱρεύμενοι, αἵ τ' ἐν ὄρεσσι</TextUnit>
    <TextUnit id="10037" loc="16.354">ποιμένος ἀφραδίῃσι διέτμαγεν: οἳ δὲ ἰδόντες</TextUnit>
    <TextUnit id="10038" loc="16.355">αἶψα διαρπάζουσιν ἀνάλκιδα θυμὸν ἐχούσας:</TextUnit>
    <TextUnit id="10039" loc="16.356">ὣς Δαναοὶ Τρώεσσιν ἐπέχραον: οἳ δὲ φόβοιο</TextUnit>
    <TextUnit id="10040" loc="16.357">δυσκελάδου μνήσαντο, λάθοντο δὲ θούριδος ἀλκῆς.</TextUnit>
    <TextUnit id="10041" loc="16.358">Αἴας δ' ὃ μέγας αἰὲν ἐφ' ̔́Εκτορι χαλκοκορυστῇ</TextUnit>
    <TextUnit id="10042" loc="16.359">ἵετ' ἀκοντίσσαι: ὃ δὲ ἰδρείῃ πολέμοιο</TextUnit>
    <TextUnit id="10043" loc="16.360">ἀσπίδι ταυρείῃ κεκαλυμμένος εὐρέας ὤμους</TextUnit>
    <TextUnit id="10044" loc="16.361">σκέπτετ' ὀϊστῶν τε ῥοῖζον καὶ δοῦπον ἀκόντων.</TextUnit>
    <TextUnit id="10045" loc="16.362">ἦ μὲν δὴ γίγνωσκε μάχης ἑτεραλκέα νίκην:</TextUnit>
    <TextUnit id="10046" loc="16.363">ἀλλὰ καὶ ὧς ἀνέμιμνε, σάω δ' ἐρίηρας ἑταίρους.</TextUnit>
    <TextUnit id="10047" loc="16.364">ὡς δ' ὅτ' ἀπ' Οὐλύμπου νέφος ἔρχεται οὐρανὸν εἴσω</TextUnit>
    <TextUnit id="10048" loc="16.365">αἰθέρος ἐκ δίης, ὅτε τε Ζεὺς λαίλαπα τείνῃ,</TextUnit>
    <TextUnit id="10049" loc="16.366">ὣς τῶν ἐκ νηῶν γένετο ἰαχή τε φόβος τε,</TextUnit>
    <TextUnit id="10050" loc="16.367">οὐδὲ κατὰ μοῖραν πέραον πάλιν. ̔́Εκτορα δ' ἵπποι</TextUnit>
    <TextUnit id="10051" loc="16.368">ἔκφερον ὠκύποδες σὺν τεύχεσι, λεῖπε δὲ λαὸν</TextUnit>
    <TextUnit id="10052" loc="16.369">Τρωϊκόν, οὓς ἀέκοντας ὀρυκτὴ τάφρος ἔρυκε.</TextUnit>
    <TextUnit id="10053" loc="16.370">πολλοὶ δ' ἐν τάφρῳ ἐρυσάρματες ὠκέες ἵπποι</TextUnit>
    <TextUnit id="10054" loc="16.371">ἄξαντ' ἐν πρώτῳ ῥυμῷ λίπον ἅρματ' ἀνάκτων,</TextUnit>
    <TextUnit id="10055" loc="16.372">Πάτροκλος δ' ἕπετο σφεδανὸν Δαναοῖσι κελεύων</TextUnit>
    <TextUnit id="10056" loc="16.373">Τρωσὶ κακὰ φρονέων: οἳ δὲ ἰαχῇ τε φόβῳ τε</TextUnit>
    <TextUnit id="10057" loc="16.374">πάσας πλῆσαν ὁδούς, ἐπεὶ ἂρ τμάγεν: ὕψι δ' ἀέλλη</TextUnit>
    <TextUnit id="10058" loc="16.375">σκίδναθ' ὑπὸ νεφέων, τανύοντο δὲ μώνυχες ἵπποι</TextUnit>
    <TextUnit id="10059" loc="16.376">ἄψορρον προτὶ ἄστυ νεῶν ἄπο καὶ κλισιάων.</TextUnit>
    <TextUnit id="10060" loc="16.377">Πάτροκλος δ' ᾗ πλεῖστον ὀρινόμενον ἴδε λαόν,</TextUnit>
    <TextUnit id="10061" loc="16.378">τῇ ῥ' ἔχ' ὁμοκλήσας: ὑπὸ δ' ἄξοσι φῶτες ἔπιπτον</TextUnit>
    <TextUnit id="10062" loc="16.379">πρηνέες ἐξ ὀχέων, δίφροι δ' ἀνακυμβαλίαζον.</TextUnit>
    <TextUnit id="10063" loc="16.380">ἀντικρὺ δ' ἄρα τάφρον ὑπέρθορον ὠκέες ἵπποι</TextUnit>
    <TextUnit id="10064" loc="16.381">ἄμβροτοι, οὓς Πηλῆϊ θεοὶ δόσαν ἀγλαὰ δῶρα,</TextUnit>
    <TextUnit id="10065" loc="16.382">πρόσσω ἱέμενοι, ἐπὶ δ' ̔́Εκτορι κέκλετο θυμός:</TextUnit>
    <TextUnit id="10066" loc="16.383">ἵετο γὰρ βαλέειν: τὸν δ' ἔκφερον ὠκέες ἵπποι.</TextUnit>
    <TextUnit id="10067" loc="16.384">ὡς δ' ὑπὸ λαίλαπι πᾶσα κελαινὴ βέβριθε χθὼν</TextUnit>
    <TextUnit id="10068" loc="16.385">ἤματ' ὀπωρινῷ, ὅτε λαβρότατον χέει ὕδωρ</TextUnit>
    <TextUnit id="10069" loc="16.386">Ζεύς, ὅτε δή ῥ' ἄνδρεσσι κοτεσσάμενος χαλεπήνῃ,</TextUnit>
    <TextUnit id="10070" loc="16.387">οἳ βίῃ εἰν ἀγορῇ σκολιὰς κρίνωσι θέμιστας,</TextUnit>
    <TextUnit id="10071" loc="16.388">ἐκ δὲ δίκην ἐλάσωσι θεῶν ὄπιν οὐκ ἀλέγοντες:</TextUnit>
    <TextUnit id="10072" loc="16.389">τῶν δέ τε πάντες μὲν ποταμοὶ πλήθουσι ῥέοντες,</TextUnit>
    <TextUnit id="10073" loc="16.390">πολλὰς δὲ κλιτῦς τότ' ἀποτμήγουσι χαράδραι,</TextUnit>
    <TextUnit id="10074" loc="16.391">ἐς δ' ἅλα πορφυρέην μεγάλα στενάχουσι ῥέουσαι</TextUnit>
    <TextUnit id="10075" loc="16.392">ἐξ ὀρέων ἐπικάρ, μινύθει δέ τε ἔργ' ἀνθρώπων:</TextUnit>
    <TextUnit id="10076" loc="16.393">ὣς ἵπποι Τρῳαὶ μεγάλα στενάχοντο θέουσαι.</TextUnit>
    <TextUnit id="10077" loc="16.394">Πάτροκλος δ' ἐπεὶ οὖν πρώτας ἐπέκερσε φάλαγγας,</TextUnit>
    <TextUnit id="10078" loc="16.395">ἂψ ἐπὶ νῆας ἔεργε παλιμπετές, οὐδὲ πόληος</TextUnit>
    <TextUnit id="10079" loc="16.396">εἴα ἱεμένους ἐπιβαινέμεν, ἀλλὰ μεσηγὺ</TextUnit>
    <TextUnit id="10080" loc="16.397">νηῶν καὶ ποταμοῦ καὶ τείχεος ὑψηλοῖο</TextUnit>
    <TextUnit id="10081" loc="16.398">κτεῖνε μεταί̈σσων, πολέων δ' ἀπετίνυτο ποινήν.</TextUnit>
    <TextUnit id="10082" loc="16.399">ἔνθ' ἤτοι Πρόνοον πρῶτον βάλε δουρὶ φαεινῷ</TextUnit>
    <TextUnit id="10083" loc="16.400">στέρνον γυμνωθέντα παρ' ἀσπίδα, λῦσε δὲ γυῖα:</TextUnit>
    <TextUnit id="10084" loc="16.401">δούπησεν δὲ πεσών: ὃ δὲ Θέστορα ̓́Ηνοπος υἱὸν</TextUnit>
    <TextUnit id="10085" loc="16.402">δεύτερον ὁρμηθείς: ὃ μὲν εὐξέστῳ ἐνὶ δίφρῳ</TextUnit>
    <TextUnit id="10086" loc="16.403">ἧστο ἀλείς: ἐκ γὰρ πλήγη φρένας, ἐκ δ' ἄρα χειρῶν</TextUnit>
    <TextUnit id="10087" loc="16.404">ἡνία ἠί̈χθησαν: ὃ δ' ἔγχεϊ νύξε παραστὰς</TextUnit>
    <TextUnit id="10088" loc="16.405">γναθμὸν δεξιτερόν, διὰ δ' αὐτοῦ πεῖρεν ὀδόντων,</TextUnit>
    <TextUnit id="10089" loc="16.406">ἕλκε δὲ δουρὸς ἑλὼν ὑπὲρ ἄντυγος, ὡς ὅτε τις φὼς</TextUnit>
    <TextUnit id="10090" loc="16.407">πέτρῃ ἔπι προβλῆτι καθήμενος ἱερὸν ἰχθὺν</TextUnit>
    <TextUnit id="10091" loc="16.408">ἐκ πόντοιο θύραζε λίνῳ καὶ ἤνοπι χαλκῷ:</TextUnit>
    <TextUnit id="10092" loc="16.409">ὣς ἕλκ' ἐκ δίφροιο κεχηνότα δουρὶ φαεινῷ,</TextUnit>
    <TextUnit id="10093" loc="16.410">κὰδ δ' ἄρ' ἐπὶ στόμ' ἔωσε: πεσόντα δέ μιν λίπε θυμός.</TextUnit>
    <TextUnit id="10094" loc="16.411">αὐτὰρ ἔπειτ' ̓Ερύλαον ἐπεσσύμενον βάλε πέτρῳ</TextUnit>
    <TextUnit id="10095" loc="16.412">μέσσην κὰκ κεφαλήν: ἣ δ' ἄνδιχα πᾶσα κεάσθη</TextUnit>
    <TextUnit id="10096" loc="16.413">ἐν κόρυθι βριαρῇ: ὃ δ' ἄρα πρηνὴς ἐπὶ γαίῃ</TextUnit>
    <TextUnit id="10097" loc="16.414">κάππεσεν, ἀμφὶ δέ μιν θάνατος χύτο θυμοραϊστής.</TextUnit>
    <TextUnit id="10098" loc="16.415">αὐτὰρ ἔπειτ' ̓Ερύμαντα καὶ ̓Αμφοτερὸν καὶ ̓Επάλτην</TextUnit>
    <TextUnit id="10099" loc="16.416">Τληπόλεμόν τε Δαμαστορίδην ̓Εχίον τε Πύριν τε</TextUnit>
    <TextUnit id="10100" loc="16.417">̓Ιφέα τ' Εὔιππόν τε καὶ ̓Αργεάδην Πολύμηλον</TextUnit>
    <TextUnit id="10101" loc="16.418">πάντας ἐπασσυτέρους πέλασε χθονὶ πουλυβοτείρῃ.</TextUnit>
    <TextUnit id="10102" loc="16.419">Σαρπηδὼν δ' ὡς οὖν ἴδ' ἀμιτροχίτωνας ἑταίρους</TextUnit>
    <TextUnit id="10103" loc="16.420">χέρς' ὕπο Πατρόκλοιο Μενοιτιάδαο δαμέντας,</TextUnit>
    <TextUnit id="10104" loc="16.421">κέκλετ' ἄρ' ἀντιθέοισι καθαπτόμενος Λυκίοισιν:</TextUnit>
    <TextUnit id="10105" loc="16.422">αἰδὼς ὦ Λύκιοι: πόσε φεύγετε; νῦν θοοὶ ἔστε.</TextUnit>
    <TextUnit id="10106" loc="16.423">ἀντήσω γὰρ ἐγὼ τοῦδ' ἀνέρος, ὄφρα δαείω</TextUnit>
    <TextUnit id="10107" loc="16.424">ὅς τις ὅδε κρατέει καὶ δὴ κακὰ πολλὰ ἔοργε</TextUnit>
    <TextUnit id="10108" loc="16.425">Τρῶας, ἐπεὶ πολλῶν τε καὶ ἐσθλῶν γούνατ' ἔλυσεν.</TextUnit>
    <TextUnit id="10109" loc="16.426">ἦ ῥα, καὶ ἐξ ὀχέων σὺν τεύχεσιν ἆλτο χαμᾶζε.</TextUnit>
    <TextUnit id="10110" loc="16.427">Πάτροκλος δ' ἑτέρωθεν ἐπεὶ ἴδεν ἔκθορε δίφρου.</TextUnit>
    <TextUnit id="10111" loc="16.428">οἳ δ' ὥς τ' αἰγυπιοὶ γαμψώνυχες ἀγκυλοχεῖλαι</TextUnit>
    <TextUnit id="10112" loc="16.429">πέτρῃ ἐφ' ὑψηλῇ μεγάλα κλάζοντε μάχωνται,</TextUnit>
    <TextUnit id="10113" loc="16.430">ὣς οἳ κεκλήγοντες ἐπ' ἀλλήλοισιν ὄρουσαν.</TextUnit>
    <TextUnit id="10114" loc="16.431">τοὺς δὲ ἰδὼν ἐλέησε Κρόνου πάϊς ἀγκυλομήτεω,</TextUnit>
    <TextUnit id="10115" loc="16.432">̔́Ηρην δὲ προσέειπε κασιγνήτην ἄλοχόν τε:</TextUnit>
    <TextUnit id="10116" loc="16.433">ὤ μοι ἐγών, ὅ τέ μοι Σαρπηδόνα φίλτατον ἀνδρῶν</TextUnit>
    <TextUnit id="10117" loc="16.434">μοῖρ' ὑπὸ Πατρόκλοιο Μενοιτιάδαο δαμῆναι.</TextUnit>
    <TextUnit id="10118" loc="16.435">διχθὰ δέ μοι κραδίη μέμονε φρεσὶν ὁρμαίνοντι,</TextUnit>
    <TextUnit id="10119" loc="16.436">ἤ μιν ζωὸν ἐόντα μάχης ἄπο δακρυοέσσης</TextUnit>
    <TextUnit id="10120" loc="16.437">θείω ἀναρπάξας Λυκίης ἐν πίονι δήμῳ,</TextUnit>
    <TextUnit id="10121" loc="16.438">ἦ ἤδη ὑπὸ χερσὶ Μενοιτιάδαο δαμάσσω.</TextUnit>
    <TextUnit id="10122" loc="16.439">τὸν δ' ἠμείβετ' ἔπειτα βοῶπις πότνια ̔́Ηρη:</TextUnit>
    <TextUnit id="10123" loc="16.440">αἰνότατε Κρονίδη ποῖον τὸν μῦθον ἔειπες.</TextUnit>
    <TextUnit id="10124" loc="16.441">ἄνδρα θνητὸν ἐόντα πάλαι πεπρωμένον αἴσῃ</TextUnit>
    <TextUnit id="10125" loc="16.442">ἂψ ἐθέλεις θανάτοιο δυσηχέος ἐξαναλῦσαι;</TextUnit>
    <TextUnit id="10126" loc="16.443">ἔρδ': ἀτὰρ οὔ τοι πάντες ἐπαινέομεν θεοὶ ἄλλοι.</TextUnit>
    <TextUnit id="10127" loc="16.444">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</TextUnit>
    <TextUnit id="10128" loc="16.445">αἴ κε ζὼν πέμψῃς Σαρπηδόνα ὃν δὲ δόμον δέ,</TextUnit>
    <TextUnit id="10129" loc="16.446">φράζεο μή τις ἔπειτα θεῶν ἐθέλῃσι καὶ ἄλλος</TextUnit>
    <TextUnit id="10130" loc="16.447">πέμπειν ὃν φίλον υἱὸν ἀπὸ κρατερῆς ὑσμίνης:</TextUnit>
    <TextUnit id="10131" loc="16.448">πολλοὶ γὰρ περὶ ἄστυ μέγα Πριάμοιο μάχονται</TextUnit>
    <TextUnit id="10132" loc="16.449">υἱέες ἀθανάτων, τοῖσιν κότον αἰνὸν ἐνήσεις.</TextUnit>
    <TextUnit id="10133" loc="16.450">ἀλλ' εἴ τοι φίλος ἐστί, τεὸν δ' ὀλοφύρεται ἦτορ,</TextUnit>
    <TextUnit id="10134" loc="16.451">ἤτοι μέν μιν ἔασον ἐνὶ κρατερῇ ὑσμίνῃ</TextUnit>
    <TextUnit id="10135" loc="16.452">χέρς' ὕπο Πατρόκλοιο Μενοιτιάδαο δαμῆναι:</TextUnit>
    <TextUnit id="10136" loc="16.453">αὐτὰρ ἐπὴν δὴ τόν γε λίπῃ ψυχή τε καὶ αἰών,</TextUnit>
    <TextUnit id="10137" loc="16.454">πέμπειν μιν θάνατόν τε φέρειν καὶ νήδυμον ὕπνον</TextUnit>
    <TextUnit id="10138" loc="16.455">εἰς ὅ κε δὴ Λυκίης εὐρείης δῆμον ἵκωνται,</TextUnit>
    <TextUnit id="10139" loc="16.456">ἔνθά ἑ ταρχύσουσι κασίγνητοί τε ἔται τε</TextUnit>
    <TextUnit id="10140" loc="16.457">τύμβῳ τε στήλῃ τε: τὸ γὰρ γέρας ἐστὶ θανόντων.</TextUnit>
    <TextUnit id="10141" loc="16.458">ὣς ἔφατ', οὐδ' ἀπίθησε πατὴρ ἀνδρῶν τε θεῶν τε:</TextUnit>
    <TextUnit id="10142" loc="16.459">αἱματοέσσας δὲ ψιάδας κατέχευεν ἔραζε</TextUnit>
    <TextUnit id="10143" loc="16.460">παῖδα φίλον τιμῶν, τόν οἱ Πάτροκλος ἔμελλε</TextUnit>
    <TextUnit id="10144" loc="16.461">φθίσειν ἐν Τροίῃ ἐριβώλακι τηλόθι πάτρης.</TextUnit>
    <TextUnit id="10145" loc="16.462">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="10146" loc="16.463">ἔνθ' ἤτοι Πάτροκλος ἀγακλειτὸν Θρασύμηλον,</TextUnit>
    <TextUnit id="10147" loc="16.464">ὅς ῥ' ἠὺ̈ς θεράπων Σαρπηδόνος ἦεν ἄνακτος,</TextUnit>
    <TextUnit id="10148" loc="16.465">τὸν βάλε νείαιραν κατὰ γαστέρα, λῦσε δὲ γυῖα.</TextUnit>
    <TextUnit id="10149" loc="16.466">Σαρπηδὼν δ' αὐτοῦ μὲν ἀπήμβροτε δουρὶ φαεινῷ</TextUnit>
    <TextUnit id="10150" loc="16.467">δεύτερον ὁρμηθείς, ὃ δὲ Πήδασον οὔτασεν ἵππον</TextUnit>
    <TextUnit id="10151" loc="16.468">ἔγχεϊ δεξιὸν ὦμον: ὃ δ' ἔβραχε θυμὸν ἀί̈σθων,</TextUnit>
    <TextUnit id="10152" loc="16.469">κὰδ δ' ἔπες' ἐν κονίῃσι μακών, ἀπὸ δ' ἔπτατο θυμός.</TextUnit>
    <TextUnit id="10153" loc="16.470">τὼ δὲ διαστήτην, κρίκε δὲ ζυγόν, ἡνία δέ σφι</TextUnit>
    <TextUnit id="10154" loc="16.471">σύγχυτ', ἐπεὶ δὴ κεῖτο παρήορος ἐν κονίῃσι.</TextUnit>
    <TextUnit id="10155" loc="16.472">τοῖο μὲν Αὐτομέδων δουρικλυτὸς εὕρετο τέκμωρ:</TextUnit>
    <TextUnit id="10156" loc="16.473">σπασσάμενος τανύηκες ἄορ παχέος παρὰ μηροῦ</TextUnit>
    <TextUnit id="10157" loc="16.474">ἀί̈ξας ἀπέκοψε παρήορον οὐδ' ἐμάτησε:</TextUnit>
    <TextUnit id="10158" loc="16.475">τὼ δ' ἰθυνθήτην, ἐν δὲ ῥυτῆρσι τάνυσθεν:</TextUnit>
    <TextUnit id="10159" loc="16.476">τὼ δ' αὖτις συνίτην ἔριδος πέρι θυμοβόροιο.</TextUnit>
    <TextUnit id="10160" loc="16.477">ἔνθ' αὖ Σαρπηδὼν μὲν ἀπήμβροτε δουρὶ φαεινῷ,</TextUnit>
    <TextUnit id="10161" loc="16.478">Πατρόκλου δ' ὑπὲρ ὦμον ἀριστερὸν ἤλυθ' ἀκωκὴ</TextUnit>
    <TextUnit id="10162" loc="16.479">ἔγχεος, οὐδ' ἔβαλ' αὐτόν: ὃ δ' ὕστερος ὄρνυτο χαλκῷ</TextUnit>
    <TextUnit id="10163" loc="16.480">Πάτροκλος: τοῦ δ' οὐχ ἅλιον βέλος ἔκφυγε χειρός,</TextUnit>
    <TextUnit id="10164" loc="16.481">ἀλλ' ἔβαλ' ἔνθ' ἄρα τε φρένες ἔρχαται ἀμφ' ἁδινὸν κῆρ.</TextUnit>
    <TextUnit id="10165" loc="16.482">ἤριπε δ' ὡς ὅτε τις δρῦς ἤριπεν ἢ ἀχερωὶ̈ς</TextUnit>
    <TextUnit id="10166" loc="16.483">ἠὲ πίτυς βλωθρή, τήν τ' οὔρεσι τέκτονες ἄνδρες</TextUnit>
    <TextUnit id="10167" loc="16.484">ἐξέταμον πελέκεσσι νεήκεσι νήϊον εἶναι:</TextUnit>
    <TextUnit id="10168" loc="16.485">ὣς ὃ πρόσθ' ἵππων καὶ δίφρου κεῖτο τανυσθεὶς</TextUnit>
    <TextUnit id="10169" loc="16.486">βεβρυχὼς κόνιος δεδραγμένος αἱματοέσσης.</TextUnit>
    <TextUnit id="10170" loc="16.487">ἠύ̈τε ταῦρον ἔπεφνε λέων ἀγέληφι μετελθὼν</TextUnit>
    <TextUnit id="10171" loc="16.488">αἴθωνα μεγάθυμον ἐν εἰλιπόδεσσι βόεσσι,</TextUnit>
    <TextUnit id="10172" loc="16.489">ὤλετό τε στενάχων ὑπὸ γαμφηλῇσι λέοντος,</TextUnit>
    <TextUnit id="10173" loc="16.490">ὣς ὑπὸ Πατρόκλῳ Λυκίων ἀγὸς ἀσπιστάων</TextUnit>
    <TextUnit id="10174" loc="16.491">κτεινόμενος μενέαινε, φίλον δ' ὀνόμηνεν ἑταῖρον:</TextUnit>
    <TextUnit id="10175" loc="16.492">Γλαῦκε πέπον πολεμιστὰ μετ' ἀνδράσι νῦν σε μάλα χρὴ</TextUnit>
    <TextUnit id="10176" loc="16.493">αἰχμητήν τ' ἔμεναι καὶ θαρσαλέον πολεμιστήν:</TextUnit>
    <TextUnit id="10177" loc="16.494">νῦν τοι ἐελδέσθω πόλεμος κακός, εἰ θοός ἐσσι.</TextUnit>
    <TextUnit id="10178" loc="16.495">πρῶτα μὲν ὄτρυνον Λυκίων ἡγήτορας ἄνδρας</TextUnit>
    <TextUnit id="10179" loc="16.496">πάντῃ ἐποιχόμενος Σαρπηδόνος ἀμφιμάχεσθαι:</TextUnit>
    <TextUnit id="10180" loc="16.497">αὐτὰρ ἔπειτα καὶ αὐτὸς ἐμεῦ πέρι μάρναο χαλκῷ.</TextUnit>
    <TextUnit id="10181" loc="16.498">σοὶ γὰρ ἐγὼ καὶ ἔπειτα κατηφείη καὶ ὄνειδος</TextUnit>
    <TextUnit id="10182" loc="16.499">ἔσσομαι ἤματα πάντα διαμπερές, εἴ κέ μ' ̓Αχαιοὶ</TextUnit>
    <TextUnit id="10183" loc="16.500">τεύχεα συλήσωσι νεῶν ἐν ἀγῶνι πεσόντα.</TextUnit>
    <TextUnit id="10184" loc="16.501">ἀλλ' ἔχεο κρατερῶς, ὄτρυνε δὲ λαὸν ἅπαντα.</TextUnit>
    <TextUnit id="10185" loc="16.502">ὣς ἄρα μιν εἰπόντα τέλος θανάτοιο κάλυψεν</TextUnit>
    <TextUnit id="10186" loc="16.503">ὀφθαλμοὺς ῥῖνάς θ': ὃ δὲ λὰξ ἐν στήθεσι βαίνων</TextUnit>
    <TextUnit id="10187" loc="16.504">ἐκ χροὸς ἕλκε δόρυ, προτὶ δὲ φρένες αὐτῷ ἕποντο:</TextUnit>
    <TextUnit id="10188" loc="16.505">τοῖο δ' ἅμα ψυχήν τε καὶ ἔγχεος ἐξέρυς' αἰχμήν.</TextUnit>
    <TextUnit id="10189" loc="16.506">Μυρμιδόνες δ' αὐτοῦ σχέθον ἵππους φυσιόωντας</TextUnit>
    <TextUnit id="10190" loc="16.507">ἱεμένους φοβέεσθαι, ἐπεὶ λίπον ἅρματ' ἀνάκτων.</TextUnit>
    <TextUnit id="10191" loc="16.508">Γλαύκῳ δ' αἰνὸν ἄχος γένετο φθογγῆς ἀί̈οντι:</TextUnit>
    <TextUnit id="10192" loc="16.509">ὠρίνθη δέ οἱ ἦτορ ὅ τ' οὐ δύνατο προσαμῦναι.</TextUnit>
    <TextUnit id="10193" loc="16.510">χειρὶ δ' ἑλὼν ἐπίεζε βραχίονα: τεῖρε γὰρ αὐτὸν</TextUnit>
    <TextUnit id="10194" loc="16.511">ἕλκος, ὃ δή μιν Τεῦκρος ἐπεσσύμενον βάλεν ἰῷ</TextUnit>
    <TextUnit id="10195" loc="16.512">τείχεος ὑψηλοῖο, ἀρὴν ἑτάροισιν ἀμύνων.</TextUnit>
    <TextUnit id="10196" loc="16.513">εὐχόμενος δ' ἄρα εἶπεν ἑκηβόλῳ ̓Απόλλωνι:</TextUnit>
    <TextUnit id="10197" loc="16.514">κλῦθι ἄναξ ὅς που Λυκίης ἐν πίονι δήμῳ</TextUnit>
    <TextUnit id="10198" loc="16.515">εἲς ἢ ἐνὶ Τροίῃ: δύνασαι δὲ σὺ πάντος' ἀκούειν</TextUnit>
    <TextUnit id="10199" loc="16.516">ἀνέρι κηδομένῳ, ὡς νῦν ἐμὲ κῆδος ἱκάνει.</TextUnit>
    <TextUnit id="10200" loc="16.517">ἕλκος μὲν γὰρ ἔχω τόδε καρτερόν, ἀμφὶ δέ μοι χεὶρ</TextUnit>
    <TextUnit id="10201" loc="16.518">ὀξείῃς ὀδύνῃσιν ἐλήλαται, οὐδέ μοι αἷμα</TextUnit>
    <TextUnit id="10202" loc="16.519">τερσῆναι δύναται, βαρύθει δέ μοι ὦμος ὑπ' αὐτοῦ:</TextUnit>
    <TextUnit id="10203" loc="16.520">ἔγχος δ' οὐ δύναμαι σχεῖν ἔμπεδον, οὐδὲ μάχεσθαι</TextUnit>
    <TextUnit id="10204" loc="16.521">ἐλθὼν δυσμενέεσσιν. ἀνὴρ δ' ὤριστος ὄλωλε</TextUnit>
    <TextUnit id="10205" loc="16.522">Σαρπηδὼν Διὸς υἱός: ὃ δ' οὐ οὗ παιδὸς ἀμύνει.</TextUnit>
    <TextUnit id="10206" loc="16.523">ἀλλὰ σύ πέρ μοι ἄναξ τόδε καρτερὸν ἕλκος ἄκεσσαι,</TextUnit>
    <TextUnit id="10207" loc="16.524">κοίμησον δ' ὀδύνας, δὸς δὲ κράτος, ὄφρ' ἑτάροισι</TextUnit>
    <TextUnit id="10208" loc="16.525">κεκλόμενος Λυκίοισιν ἐποτρύνω πολεμίζειν,</TextUnit>
    <TextUnit id="10209" loc="16.526">αὐτός τ' ἀμφὶ νέκυι κατατεθνηῶτι μάχωμαι.</TextUnit>
    <TextUnit id="10210" loc="16.527">ὣς ἔφατ' εὐχόμενος, τοῦ δ' ἔκλυε Φοῖβος ̓Απόλλων.</TextUnit>
    <TextUnit id="10211" loc="16.528">αὐτίκα παῦς' ὀδύνας ἀπὸ δ' ἕλκεος ἀργαλέοιο</TextUnit>
    <TextUnit id="10212" loc="16.529">αἷμα μέλαν τέρσηνε, μένος δέ οἱ ἔμβαλε θυμῷ.</TextUnit>
    <TextUnit id="10213" loc="16.530">Γλαῦκος δ' ἔγνω ᾗσιν ἐνὶ φρεσὶ γήθησέν τε</TextUnit>
    <TextUnit id="10214" loc="16.531">ὅττί οἱ ὦκ' ἤκουσε μέγας θεὸς εὐξαμένοιο.</TextUnit>
    <TextUnit id="10215" loc="16.532">πρῶτα μὲν ὄτρυνεν Λυκίων ἡγήτορας ἄνδρας</TextUnit>
    <TextUnit id="10216" loc="16.533">πάντῃ ἐποιχόμενος Σαρπηδόνος ἀμφιμάχεσθαι:</TextUnit>
    <TextUnit id="10217" loc="16.534">αὐτὰρ ἔπειτα μετὰ Τρῶας κίε μακρὰ βιβάσθων</TextUnit>
    <TextUnit id="10218" loc="16.535">Πουλυδάμαντ' ἔπι Πανθοί̈δην καὶ ̓Αγήνορα δῖον,</TextUnit>
    <TextUnit id="10219" loc="16.536">βῆ δὲ μετ' Αἰνείαν τε καὶ ̔́Εκτορα χαλκοκορυστήν,</TextUnit>
    <TextUnit id="10220" loc="16.537">ἀγχοῦ δ' ἱστάμενος ἔπεα πτερόεντα προσηύδα:</TextUnit>
    <TextUnit id="10221" loc="16.538">̔́Εκτορ νῦν δὴ πάγχυ λελασμένος εἰς ἐπικούρων,</TextUnit>
    <TextUnit id="10222" loc="16.539">οἳ σέθεν εἵνεκα τῆλε φίλων καὶ πατρίδος αἴης</TextUnit>
    <TextUnit id="10223" loc="16.540">θυμὸν ἀποφθινύθουσι: σὺ δ' οὐκ ἐθέλεις ἐπαμύνειν.</TextUnit>
    <TextUnit id="10224" loc="16.541">κεῖται Σαρπηδὼν Λυκίων ἀγὸς ἀσπιστάων,</TextUnit>
    <TextUnit id="10225" loc="16.542">ὃς Λυκίην εἴρυτο δίκῃσί τε καὶ σθένεϊ ᾧ:</TextUnit>
    <TextUnit id="10226" loc="16.543">τὸν δ' ὑπὸ Πατρόκλῳ δάμας' ἔγχεϊ χάλκεος ̓́Αρης.</TextUnit>
    <TextUnit id="10227" loc="16.544">ἀλλὰ φίλοι πάρστητε, νεμεσσήθητε δὲ θυμῷ,</TextUnit>
    <TextUnit id="10228" loc="16.545">μὴ ἀπὸ τεύχε' ἕλωνται, ἀεικίσσωσι δὲ νεκρὸν</TextUnit>
    <TextUnit id="10229" loc="16.546">Μυρμιδόνες, Δαναῶν κεχολωμένοι ὅσσοι ὄλοντο,</TextUnit>
    <TextUnit id="10230" loc="16.547">τοὺς ἐπὶ νηυσὶ θοῇσιν ἐπέφνομεν ἐγχείῃσιν.</TextUnit>
    <TextUnit id="10231" loc="16.548">ὣς ἔφατο, Τρῶας δὲ κατὰ κρῆθεν λάβε πένθος</TextUnit>
    <TextUnit id="10232" loc="16.549">ἄσχετον, οὐκ ἐπιεικτόν, ἐπεί σφισιν ἕρμα πόληος</TextUnit>
    <TextUnit id="10233" loc="16.550">ἔσκε καὶ ἀλλοδαπός περ ἐών: πολέες γὰρ ἅμ' αὐτῷ</TextUnit>
    <TextUnit id="10234" loc="16.551">λαοὶ ἕποντ', ἐν δ' αὐτὸς ἀριστεύεσκε μάχεσθαι:</TextUnit>
    <TextUnit id="10235" loc="16.552">βὰν δ' ἰθὺς Δαναῶν λελιημένοι: ἦρχε δ' ἄρά σφιν</TextUnit>
    <TextUnit id="10236" loc="16.553">̔́Εκτωρ χωόμενος Σαρπηδόνος. αὐτὰρ ̓Αχαιοὺς</TextUnit>
    <TextUnit id="10237" loc="16.554">ὦρσε Μενοιτιάδεω Πατροκλῆος λάσιον κῆρ:</TextUnit>
    <TextUnit id="10238" loc="16.555">Αἴαντε πρώτω προσέφη μεμαῶτε καὶ αὐτώ:</TextUnit>
    <TextUnit id="10239" loc="16.556">Αἴαντε νῦν σφῶϊν ἀμύνεσθαι φίλον ἔστω,</TextUnit>
    <TextUnit id="10240" loc="16.557">οἷοί περ πάρος ἦτε μετ' ἀνδράσιν ἢ καὶ ἀρείους.</TextUnit>
    <TextUnit id="10241" loc="16.558">κεῖται ἀνὴρ ὃς πρῶτος ἐσήλατο τεῖχος ̓Αχαιῶν</TextUnit>
    <TextUnit id="10242" loc="16.559">Σαρπηδών: ἀλλ' εἴ μιν ἀεικισσαίμεθ' ἑλόντες,</TextUnit>
    <TextUnit id="10243" loc="16.560">τεύχεά τ' ὤμοιιν ἀφελοίμεθα, καί τιν' ἑταίρων</TextUnit>
    <TextUnit id="10244" loc="16.561">αὐτοῦ ἀμυνομένων δαμασαίμεθα νηλέϊ χαλκῷ.</TextUnit>
    <TextUnit id="10245" loc="16.562">ὣς ἔφαθ', οἳ δὲ καὶ αὐτοὶ ἀλέξασθαι μενέαινον.</TextUnit>
    <TextUnit id="10246" loc="16.563">οἳ δ' ἐπεὶ ἀμφοτέρωθεν ἐκαρτύναντο φάλαγγας</TextUnit>
    <TextUnit id="10247" loc="16.564">Τρῶες καὶ Λύκιοι καὶ Μυρμιδόνες καὶ ̓Αχαιοί,</TextUnit>
    <TextUnit id="10248" loc="16.565">σύμβαλον ἀμφὶ νέκυι κατατεθνηῶτι μάχεσθαι</TextUnit>
    <TextUnit id="10249" loc="16.566">δεινὸν ἀύ̈σαντες: μέγα δ' ἔβραχε τεύχεα φωτῶν.</TextUnit>
    <TextUnit id="10250" loc="16.567">Ζεὺς δ' ἐπὶ νύκτ' ὀλοὴν τάνυσε κρατερῇ ὑσμίνῃ,</TextUnit>
    <TextUnit id="10251" loc="16.568">ὄφρα φίλῳ περὶ παιδὶ μάχης ὀλοὸς πόνος εἴη.</TextUnit>
    <TextUnit id="10252" loc="16.569">ὦσαν δὲ πρότεροι Τρῶες ἑλίκωπας ̓Αχαιούς:</TextUnit>
    <TextUnit id="10253" loc="16.570">βλῆτο γὰρ οὔ τι κάκιστος ἀνὴρ μετὰ Μυρμιδόνεσσιν</TextUnit>
    <TextUnit id="10254" loc="16.571">υἱὸς ̓Αγακλῆος μεγαθύμου δῖος ̓Επειγεύς,</TextUnit>
    <TextUnit id="10255" loc="16.572">ὅς ῥ' ἐν Βουδείῳ εὖ ναιομένῳ ἤνασσε</TextUnit>
    <TextUnit id="10256" loc="16.573">τὸ πρίν: ἀτὰρ τότε γ' ἐσθλὸν ἀνεψιὸν ἐξεναρίξας</TextUnit>
    <TextUnit id="10257" loc="16.574">ἐς Πηλῆ' ἱκέτευσε καὶ ἐς Θέτιν ἀργυρόπεζαν:</TextUnit>
    <TextUnit id="10258" loc="16.575">οἳ δ' ἅμ' ̓Αχιλλῆϊ ῥηξήνορι πέμπον ἕπεσθαι</TextUnit>
    <TextUnit id="10259" loc="16.576">̓́Ιλιον εἰς εὔπωλον, ἵνα Τρώεσσι μάχοιτο.</TextUnit>
    <TextUnit id="10260" loc="16.577">τόν ῥα τόθ' ἁπτόμενον νέκυος βάλε φαίδιμος ̔́Εκτωρ</TextUnit>
    <TextUnit id="10261" loc="16.578">χερμαδίῳ κεφαλήν: ἣ δ' ἄνδιχα πᾶσα κεάσθη</TextUnit>
    <TextUnit id="10262" loc="16.579">ἐν κόρυθι βριαρῇ: ὃ δ' ἄρα πρηνὴς ἐπὶ νεκρῷ</TextUnit>
    <TextUnit id="10263" loc="16.580">κάππεσεν, ἀμφὶ δέ μιν θάνατος χύτο θυμοραϊστής.</TextUnit>
    <TextUnit id="10264" loc="16.581">Πατρόκλῳ δ' ἄρ' ἄχος γένετο φθιμένου ἑτάροιο,</TextUnit>
    <TextUnit id="10265" loc="16.582">ἴθυσεν δὲ διὰ προμάχων ἴρηκι ἐοικὼς</TextUnit>
    <TextUnit id="10266" loc="16.583">ὠκέϊ, ὅς τ' ἐφόβησε κολοιούς τε ψῆράς τε:</TextUnit>
    <TextUnit id="10267" loc="16.584">ὣς ἰθὺς Λυκίων Πατρόκλεες ἱπποκέλευθε</TextUnit>
    <TextUnit id="10268" loc="16.585">ἔσσυο καὶ Τρώων, κεχόλωσο δὲ κῆρ ἑτάροιο.</TextUnit>
    <TextUnit id="10269" loc="16.586">καί ῥ' ἔβαλε Σθενέλαον ̓Ιθαιμένεος φίλον υἱὸν</TextUnit>
    <TextUnit id="10270" loc="16.587">αὐχένα χερμαδίῳ, ῥῆξεν δ' ἀπὸ τοῖο τένοντας.</TextUnit>
    <TextUnit id="10271" loc="16.588">χώρησαν δ' ὑπό τε πρόμαχοι καὶ φαίδιμος ̔́Εκτωρ.</TextUnit>
    <TextUnit id="10272" loc="16.589">ὅσση δ' αἰγανέης ῥιπὴ ταναοῖο τέτυκται,</TextUnit>
    <TextUnit id="10273" loc="16.590">ἥν ῥά τ' ἀνὴρ ἀφέῃ πειρώμενος ἢ ἐν ἀέθλῳ</TextUnit>
    <TextUnit id="10274" loc="16.591">ἠὲ καὶ ἐν πολέμῳ δηί̈ων ὕπο θυμοραϊστέων,</TextUnit>
    <TextUnit id="10275" loc="16.592">τόσσον ἐχώρησαν Τρῶες, ὤσαντο δ' ̓Αχαιοί.</TextUnit>
    <TextUnit id="10276" loc="16.593">Γλαῦκος δὲ πρῶτος Λυκίων ἀγὸς ἀσπιστάων</TextUnit>
    <TextUnit id="10277" loc="16.594">ἐτράπετ', ἔκτεινεν δὲ Βαθυκλῆα μεγάθυμον</TextUnit>
    <TextUnit id="10278" loc="16.595">Χάλκωνος φίλον υἱόν, ὃς ̔Ελλάδι οἰκία ναίων</TextUnit>
    <TextUnit id="10279" loc="16.596">ὄλβῳ τε πλούτῳ τε μετέπρεπε Μυρμιδόνεσσι.</TextUnit>
    <TextUnit id="10280" loc="16.597">τὸν μὲν ἄρα Γλαῦκος στῆθος μέσον οὔτασε δουρὶ</TextUnit>
    <TextUnit id="10281" loc="16.598">στρεφθεὶς ἐξαπίνης, ὅτε μιν κατέμαρπτε διώκων:</TextUnit>
    <TextUnit id="10282" loc="16.599">δούπησεν δὲ πεσών: πυκινὸν δ' ἄχος ἔλλαβ' ̓Αχαιούς,</TextUnit>
    <TextUnit id="10283" loc="16.600">ὡς ἔπες' ἐσθλὸς ἀνήρ: μέγα δὲ Τρῶες κεχάροντο,</TextUnit>
    <TextUnit id="10284" loc="16.601">στὰν δ' ἀμφ' αὐτὸν ἰόντες ἀολλέες: οὐδ' ἄρ' ̓Αχαιοὶ</TextUnit>
    <TextUnit id="10285" loc="16.602">ἀλκῆς ἐξελάθοντο, μένος δ' ἰθὺς φέρον αὐτῶν.</TextUnit>
    <TextUnit id="10286" loc="16.603">ἔνθ' αὖ Μηριόνης Τρώων ἕλεν ἄνδρα κορυστὴν</TextUnit>
    <TextUnit id="10287" loc="16.604">Λαόγονον θρασὺν υἱὸν ̓Ονήτορος, ὃς Διὸς ἱρεὺς</TextUnit>
    <TextUnit id="10288" loc="16.605">̓Ιδαίου ἐτέτυκτο, θεὸς δ' ὣς τίετο δήμῳ.</TextUnit>
    <TextUnit id="10289" loc="16.606">τὸν βάλ' ὑπὸ γναθμοῖο καὶ οὔατος: ὦκα δὲ θυμὸς</TextUnit>
    <TextUnit id="10290" loc="16.607">ᾤχετ' ἀπὸ μελέων, στυγερὸς δ' ἄρα μιν σκότος εἷλεν.</TextUnit>
    <TextUnit id="10291" loc="16.608">Αἰνείας δ' ἐπὶ Μηριόνῃ δόρυ χάλκεον ἧκεν:</TextUnit>
    <TextUnit id="10292" loc="16.609">ἔλπετο γὰρ τεύξεσθαι ὑπασπίδια προβιβῶντος.</TextUnit>
    <TextUnit id="10293" loc="16.610">ἀλλ' ὃ μὲν ἄντα ἰδὼν ἠλεύατο χάλκεον ἔγχος:</TextUnit>
    <TextUnit id="10294" loc="16.611">πρόσσω γὰρ κατέκυψε, τὸ δ' ἐξόπιθεν δόρυ μακρὸν</TextUnit>
    <TextUnit id="10295" loc="16.612">οὔδει ἐνισκίμφθη, ἐπὶ δ' οὐρίαχος πελεμίχθη</TextUnit>
    <TextUnit id="10296" loc="16.613">ἔγχεος: ἔνθα δ' ἔπειτ' ἀφίει μένος ὄβριμος ̓́Αρης.</TextUnit>
    <TextUnit id="10297" loc="16.614">αἰχμὴ δ' Αἰνείαο κραδαινομένη κατὰ γαίης</TextUnit>
    <TextUnit id="10298" loc="16.615">ᾤχετ', ἐπεί ῥ' ἅλιον στιβαρῆς ἀπὸ χειρὸς ὄρουσεν.</TextUnit>
    <TextUnit id="10299" loc="16.616">Αἰνείας δ' ἄρα θυμὸν ἐχώσατο φώνησέν τε:</TextUnit>
    <TextUnit id="10300" loc="16.617">Μηριόνη τάχα κέν σε καὶ ὀρχηστήν περ ἐόντα</TextUnit>
    <TextUnit id="10301" loc="16.618">ἔγχος ἐμὸν κατέπαυσε διαμπερές, εἴ ς' ἔβαλόν περ.</TextUnit>
    <TextUnit id="10302" loc="16.619">τὸν δ' αὖ Μηριόνης δουρικλυτὸς ἀντίον ηὔδα:</TextUnit>
    <TextUnit id="10303" loc="16.620">Αἰνεία χαλεπόν σε καὶ ἴφθιμόν περ ἐόντα</TextUnit>
    <TextUnit id="10304" loc="16.621">πάντων ἀνθρώπων σβέσσαι μένος, ὅς κέ σευ ἄντα</TextUnit>
    <TextUnit id="10305" loc="16.622">ἔλθῃ ἀμυνόμενος: θνητὸς δέ νυ καὶ σὺ τέτυξαι.</TextUnit>
    <TextUnit id="10306" loc="16.623">εἰ καὶ ἐγώ σε βάλοιμι τυχὼν μέσον ὀξέϊ χαλκῷ,</TextUnit>
    <TextUnit id="10307" loc="16.624">αἶψά κε καὶ κρατερός περ ἐὼν καὶ χερσὶ πεποιθὼς</TextUnit>
    <TextUnit id="10308" loc="16.625">εὖχος ἐμοὶ δοίης, ψυχὴν δ' ̓́Αϊδι κλυτοπώλῳ.</TextUnit>
    <TextUnit id="10309" loc="16.626">ὣς φάτο, τὸν δ' ἐνένιπε Μενοιτίου ἄλκιμος υἱός:</TextUnit>
    <TextUnit id="10310" loc="16.627">Μηριόνη τί σὺ ταῦτα καὶ ἐσθλὸς ἐὼν ἀγορεύεις;</TextUnit>
    <TextUnit id="10311" loc="16.628">ὦ πέπον οὔ τοι Τρῶες ὀνειδείοις ἐπέεσσι</TextUnit>
    <TextUnit id="10312" loc="16.629">νεκροῦ χωρήσουσι: πάρος τινὰ γαῖα καθέξει.</TextUnit>
    <TextUnit id="10313" loc="16.630">ἐν γὰρ χερσὶ τέλος πολέμου, ἐπέων δ' ἐνὶ βουλῇ:</TextUnit>
    <TextUnit id="10314" loc="16.631">τὼ οὔ τι χρὴ μῦθον ὀφέλλειν, ἀλλὰ μάχεσθαι.</TextUnit>
    <TextUnit id="10315" loc="16.632">ὣς εἰπὼν ὃ μὲν ἦρχ', ὃ δ' ἅμ' ἕσπετο ἰσόθεος φώς.</TextUnit>
    <TextUnit id="10316" loc="16.633">τῶν δ' ὥς τε δρυτόμων ἀνδρῶν ὀρυμαγδὸς ὀρώρει</TextUnit>
    <TextUnit id="10317" loc="16.634">οὔρεος ἐν βήσσῃς, ἕκαθεν δέ τε γίγνετ' ἀκουή,</TextUnit>
    <TextUnit id="10318" loc="16.635">ὣς τῶν ὄρνυτο δοῦπος ἀπὸ χθονὸς εὐρυοδείης</TextUnit>
    <TextUnit id="10319" loc="16.636">χαλκοῦ τε ῥινοῦ τε βοῶν τ' εὐποιητάων,</TextUnit>
    <TextUnit id="10320" loc="16.637">νυσσομένων ξίφεσίν τε καὶ ἔγχεσιν ἀμφιγύοισιν.</TextUnit>
    <TextUnit id="10321" loc="16.638">οὐδ' ἂν ἔτι φράδμων περ ἀνὴρ Σαρπηδόνα δῖον</TextUnit>
    <TextUnit id="10322" loc="16.639">ἔγνω, ἐπεὶ βελέεσσι καὶ αἵματι καὶ κονίῃσιν</TextUnit>
    <TextUnit id="10323" loc="16.640">ἐκ κεφαλῆς εἴλυτο διαμπερὲς ἐς πόδας ἄκρους.</TextUnit>
    <TextUnit id="10324" loc="16.641">οἳ δ' αἰεὶ περὶ νεκρὸν ὁμίλεον, ὡς ὅτε μυῖαι</TextUnit>
    <TextUnit id="10325" loc="16.642">σταθμῷ ἔνι βρομέωσι περιγλαγέας κατὰ πέλλας</TextUnit>
    <TextUnit id="10326" loc="16.643">ὥρῃ ἐν εἰαρινῇ, ὅτε τε γλάγος ἄγγεα δεύει:</TextUnit>
    <TextUnit id="10327" loc="16.644">ὣς ἄρα τοὶ περὶ νεκρὸν ὁμίλεον, οὐδέ ποτε Ζεὺς</TextUnit>
    <TextUnit id="10328" loc="16.645">τρέψεν ἀπὸ κρατερῆς ὑσμίνης ὄσσε φαεινώ,</TextUnit>
    <TextUnit id="10329" loc="16.646">ἀλλὰ κατ' αὐτοὺς αἰὲν ὅρα καὶ φράζετο θυμῷ,</TextUnit>
    <TextUnit id="10330" loc="16.647">πολλὰ μάλ' ἀμφὶ φόνῳ Πατρόκλου μερμηρίζων,</TextUnit>
    <TextUnit id="10331" loc="16.648">ἢ ἤδη καὶ κεῖνον ἐνὶ κρατερῇ ὑσμίνῃ</TextUnit>
    <TextUnit id="10332" loc="16.649">αὐτοῦ ἐπ' ἀντιθέῳ Σαρπηδόνι φαίδιμος ̔́Εκτωρ</TextUnit>
    <TextUnit id="10333" loc="16.650">χαλκῷ δῃώσῃ, ἀπό τ' ὤμων τεύχε' ἕληται,</TextUnit>
    <TextUnit id="10334" loc="16.651">ἦ ἔτι καὶ πλεόνεσσιν ὀφέλλειεν πόνον αἰπύν.</TextUnit>
    <TextUnit id="10335" loc="16.652">ὧδε δέ οἱ φρονέοντι δοάσσατο κέρδιον εἶναι</TextUnit>
    <TextUnit id="10336" loc="16.653">ὄφρ' ἠὺ̈ς θεράπων Πηληϊάδεω ̓Αχιλῆος</TextUnit>
    <TextUnit id="10337" loc="16.654">ἐξαῦτις Τρῶάς τε καὶ ̔́Εκτορα χαλκοκορυστὴν</TextUnit>
    <TextUnit id="10338" loc="16.655">ὤσαιτο προτὶ ἄστυ, πολέων δ' ἀπὸ θυμὸν ἕλοιτο.</TextUnit>
    <TextUnit id="10339" loc="16.656">̔́Εκτορι δὲ πρωτίστῳ ἀνάλκιδα θυμὸν ἐνῆκεν:</TextUnit>
    <TextUnit id="10340" loc="16.657">ἐς δίφρον δ' ἀναβὰς φύγαδ' ἔτραπε, κέκλετο δ' ἄλλους</TextUnit>
    <TextUnit id="10341" loc="16.658">Τρῶας φευγέμεναι: γνῶ γὰρ Διὸς ἱρὰ τάλαντα.</TextUnit>
    <TextUnit id="10342" loc="16.659">ἔνθ' οὐδ' ἴφθιμοι Λύκιοι μένον, ἀλλὰ φόβηθεν</TextUnit>
    <TextUnit id="10343" loc="16.660">πάντες, ἐπεὶ βασιλῆα ἴδον βεβλαμμένον ἦτορ</TextUnit>
    <TextUnit id="10344" loc="16.661">κείμενον ἐν νεκύων ἀγύρει: πολέες γὰρ ἐπ' αὐτῷ</TextUnit>
    <TextUnit id="10345" loc="16.662">κάππεσον, εὖτ' ἔριδα κρατερὴν ἐτάνυσσε Κρονίων.</TextUnit>
    <TextUnit id="10346" loc="16.663">οἳ δ' ἄρ' ἀπ' ὤμοιιν Σαρπηδόνος ἔντε' ἕλοντο</TextUnit>
    <TextUnit id="10347" loc="16.664">χάλκεα μαρμαίροντα, τὰ μὲν κοίλας ἐπὶ νῆας</TextUnit>
    <TextUnit id="10348" loc="16.665">δῶκε φέρειν ἑτάροισι Μενοιτίου ἄλκιμος υἱός.</TextUnit>
    <TextUnit id="10349" loc="16.666">καὶ τότ' ̓Απόλλωνα προσέφη νεφεληγερέτα Ζεύς:</TextUnit>
    <TextUnit id="10350" loc="16.667">εἰ δ' ἄγε νῦν φίλε Φοῖβε, κελαινεφὲς αἷμα κάθηρον</TextUnit>
    <TextUnit id="10351" loc="16.668">ἐλθὼν ἐκ βελέων Σαρπηδόνα, καί μιν ἔπειτα</TextUnit>
    <TextUnit id="10352" loc="16.669">πολλὸν ἀπὸ πρὸ φέρων λοῦσον ποταμοῖο ῥοῇσι</TextUnit>
    <TextUnit id="10353" loc="16.670">χρῖσόν τ' ἀμβροσίῃ, περὶ δ' ἄμβροτα εἵματα ἕσσον:</TextUnit>
    <TextUnit id="10354" loc="16.671">πέμπε δέ μιν πομποῖσιν ἅμα κραιπνοῖσι φέρεσθαι</TextUnit>
    <TextUnit id="10355" loc="16.672">ὕπνῳ καὶ θανάτῳ διδυμάοσιν, οἵ ῥά μιν ὦκα</TextUnit>
    <TextUnit id="10356" loc="16.673">θήσους' ἐν Λυκίης εὐρείης πίονι δήμῳ,</TextUnit>
    <TextUnit id="10357" loc="16.674">ἔνθά ἑ ταρχύσουσι κασίγνητοί τε ἔται τε</TextUnit>
    <TextUnit id="10358" loc="16.675">τύμβῳ τε στήλῃ τε: τὸ γὰρ γέρας ἐστὶ θανόντων.</TextUnit>
    <TextUnit id="10359" loc="16.676">ὣς ἔφατ', οὐδ' ἄρα πατρὸς ἀνηκούστησεν ̓Απόλλων.</TextUnit>
    <TextUnit id="10360" loc="16.677">βῆ δὲ κατ' ̓Ιδαίων ὀρέων ἐς φύλοπιν αἰνήν,</TextUnit>
    <TextUnit id="10361" loc="16.678">αὐτίκα δ' ἐκ βελέων Σαρπηδόνα δῖον ἀείρας</TextUnit>
    <TextUnit id="10362" loc="16.679">πολλὸν ἀπὸ πρὸ φέρων λοῦσεν ποταμοῖο ῥοῇσι</TextUnit>
    <TextUnit id="10363" loc="16.680">χρῖσέν τ' ἀμβροσίῃ, περὶ δ' ἄμβροτα εἵματα ἕσσε:</TextUnit>
    <TextUnit id="10364" loc="16.681">πέμπε δέ μιν πομποῖσιν ἅμα κραιπνοῖσι φέρεσθαι,</TextUnit>
    <TextUnit id="10365" loc="16.682">ὕπνῳ καὶ θανάτῳ διδυμάοσιν, οἵ ῥά μιν ὦκα</TextUnit>
    <TextUnit id="10366" loc="16.683">κάτθεσαν ἐν Λυκίης εὐρείης πίονι δήμῳ.</TextUnit>
    <TextUnit id="10367" loc="16.684">Πάτροκλος δ' ἵπποισι καὶ Αὐτομέδοντι κελεύσας</TextUnit>
    <TextUnit id="10368" loc="16.685">Τρῶας καὶ Λυκίους μετεκίαθε, καὶ μέγ' ἀάσθη</TextUnit>
    <TextUnit id="10369" loc="16.686">νήπιος: εἰ δὲ ἔπος Πηληϊάδαο φύλαξεν</TextUnit>
    <TextUnit id="10370" loc="16.687">ἦ τ' ἂν ὑπέκφυγε κῆρα κακὴν μέλανος θανάτοιο.</TextUnit>
    <TextUnit id="10371" loc="16.688">ἀλλ' αἰεί τε Διὸς κρείσσων νόος ἠέ περ ἀνδρῶν:</TextUnit>
    <TextUnit id="10372" loc="16.689">ὅς τε καὶ ἄλκιμον ἄνδρα φοβεῖ καὶ ἀφείλετο νίκην</TextUnit>
    <TextUnit id="10373" loc="16.690">ῥηϊδίως, ὅτε δ' αὐτὸς ἐποτρύνῃσι μάχεσθαι:</TextUnit>
    <TextUnit id="10374" loc="16.691">ὅς οἱ καὶ τότε θυμὸν ἐνὶ στήθεσσιν ἀνῆκεν.</TextUnit>
    <TextUnit id="10375" loc="16.692">ἔνθα τίνα πρῶτον τίνα δ' ὕστατον ἐξενάριξας</TextUnit>
    <TextUnit id="10376" loc="16.693">Πατρόκλεις, ὅτε δή σε θεοὶ θάνατον δὲ κάλεσσαν;</TextUnit>
    <TextUnit id="10377" loc="16.694">̓́Αδρηστον μὲν πρῶτα καὶ Αὐτόνοον καὶ ̓́Εχεκλον</TextUnit>
    <TextUnit id="10378" loc="16.695">καὶ Πέριμον Μεγάδην καὶ ̓Επίστορα καὶ Μελάνιππον,</TextUnit>
    <TextUnit id="10379" loc="16.696">αὐτὰρ ἔπειτ' ̓́Ελασον καὶ Μούλιον ἠδὲ Πυλάρτην:</TextUnit>
    <TextUnit id="10380" loc="16.697">τοὺς ἕλεν: οἳ δ' ἄλλοι φύγαδε μνώοντο ἕκαστος.</TextUnit>
    <TextUnit id="10381" loc="16.698">ἔνθά κεν ὑψίπυλον Τροίην ἕλον υἷες ̓Αχαιῶν</TextUnit>
    <TextUnit id="10382" loc="16.699">Πατρόκλου ὑπὸ χερσί, περὶ πρὸ γὰρ ἔγχεϊ θῦεν,</TextUnit>
    <TextUnit id="10383" loc="16.700">εἰ μὴ ̓Απόλλων Φοῖβος ἐϋδμήτου ἐπὶ πύργου</TextUnit>
    <TextUnit id="10384" loc="16.701">ἔστη τῷ ὀλοὰ φρονέων, Τρώεσσι δ' ἀρήγων.</TextUnit>
    <TextUnit id="10385" loc="16.702">τρὶς μὲν ἐπ' ἀγκῶνος βῆ τείχεος ὑψηλοῖο</TextUnit>
    <TextUnit id="10386" loc="16.703">Πάτροκλος, τρὶς δ' αὐτὸν ἀπεστυφέλιξεν ̓Απόλλων</TextUnit>
    <TextUnit id="10387" loc="16.704">χείρεσς' ἀθανάτῃσι φαεινὴν ἀσπίδα νύσσων.</TextUnit>
    <TextUnit id="10388" loc="16.705">ἀλλ' ὅτε δὴ τὸ τέταρτον ἐπέσσυτο δαίμονι ἶσος,</TextUnit>
    <TextUnit id="10389" loc="16.706">δεινὰ δ' ὁμοκλήσας ἔπεα πτερόεντα προσηύδα:</TextUnit>
    <TextUnit id="10390" loc="16.707">χάζεο διογενὲς Πατρόκλεες: οὔ νύ τοι αἶσα</TextUnit>
    <TextUnit id="10391" loc="16.708">σῷ ὑπὸ δουρὶ πόλιν πέρθαι Τρώων ἀγερώχων,</TextUnit>
    <TextUnit id="10392" loc="16.709">οὐδ' ὑπ' ̓Αχιλλῆος, ὅς περ σέο πολλὸν ἀμείνων.</TextUnit>
    <TextUnit id="10393" loc="16.710">ὣς φάτο, Πάτροκλος δ' ἀνεχάζετο πολλὸν ὀπίσσω</TextUnit>
    <TextUnit id="10394" loc="16.711">μῆνιν ἀλευάμενος ἑκατηβόλου ̓Απόλλωνος.</TextUnit>
    <TextUnit id="10395" loc="16.712">̔́Εκτωρ δ' ἐν Σκαιῇσι πύλῃς ἔχε μώνυχας ἵππους:</TextUnit>
    <TextUnit id="10396" loc="16.713">δίζε γὰρ ἠὲ μάχοιτο κατὰ κλόνον αὖτις ἐλάσσας,</TextUnit>
    <TextUnit id="10397" loc="16.714">ἦ λαοὺς ἐς τεῖχος ὁμοκλήσειεν ἀλῆναι.</TextUnit>
    <TextUnit id="10398" loc="16.715">ταῦτ' ἄρα οἱ φρονέοντι παρίστατο Φοῖβος ̓Απόλλων</TextUnit>
    <TextUnit id="10399" loc="16.716">ἀνέρι εἰσάμενος αἰζηῷ τε κρατερῷ τε</TextUnit>
    <TextUnit id="10400" loc="16.717">̓Ασίῳ, ὃς μήτρως ἦν ̔́Εκτορος ἱπποδάμοιο</TextUnit>
    <TextUnit id="10401" loc="16.718">αὐτοκασίγνητος ̔Εκάβης, υἱὸς δὲ Δύμαντος,</TextUnit>
    <TextUnit id="10402" loc="16.719">ὃς Φρυγίῃ ναίεσκε ῥοῇς ἔπι Σαγγαρίοιο:</TextUnit>
    <TextUnit id="10403" loc="16.720">τῷ μιν ἐεισάμενος προσέφη Διὸς υἱὸς ̓Απόλλων:</TextUnit>
    <TextUnit id="10404" loc="16.721">̔́Εκτορ τίπτε μάχης ἀποπαύεαι; οὐδέ τί σε χρή.</TextUnit>
    <TextUnit id="10405" loc="16.722">αἴθ' ὅσον ἥσσων εἰμί, τόσον σέο φέρτερος εἴην:</TextUnit>
    <TextUnit id="10406" loc="16.723">τώ κε τάχα στυγερῶς πολέμου ἀπερωήσειας.</TextUnit>
    <TextUnit id="10407" loc="16.724">ἀλλ' ἄγε Πατρόκλῳ ἔφεπε κρατερώνυχας ἵππους,</TextUnit>
    <TextUnit id="10408" loc="16.725">αἴ κέν πώς μιν ἕλῃς, δώῃ δέ τοι εὖχος ̓Απόλλων.</TextUnit>
    <TextUnit id="10409" loc="16.726">ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν,</TextUnit>
    <TextUnit id="10410" loc="16.727">Κεβριόνῃ δ' ἐκέλευσε δαί̈φρονι φαίδιμος ̔́Εκτωρ</TextUnit>
    <TextUnit id="10411" loc="16.728">ἵππους ἐς πόλεμον πεπληγέμεν. αὐτὰρ ̓Απόλλων</TextUnit>
    <TextUnit id="10412" loc="16.729">δύσεθ' ὅμιλον ἰών, ἐν δὲ κλόνον ̓Αργείοισιν</TextUnit>
    <TextUnit id="10413" loc="16.730">ἧκε κακόν, Τρωσὶν δὲ καὶ ̔́Εκτορι κῦδος ὄπαζεν.</TextUnit>
    <TextUnit id="10414" loc="16.731">̔́Εκτωρ δ' ἄλλους μὲν Δαναοὺς ἔα οὐδ' ἐνάριζεν:</TextUnit>
    <TextUnit id="10415" loc="16.732">αὐτὰρ ὃ Πατρόκλῳ ἔφεπε κρατερώνυχας ἵππους.</TextUnit>
    <TextUnit id="10416" loc="16.733">Πάτροκλος δ' ἑτέρωθεν ἀφ' ἵππων ἆλτο χαμᾶζε</TextUnit>
    <TextUnit id="10417" loc="16.734">σκαιῇ ἔγχος ἔχων: ἑτέρηφι δὲ λάζετο πέτρον</TextUnit>
    <TextUnit id="10418" loc="16.735">μάρμαρον ὀκριόεντα τόν οἱ περὶ χεὶρ ἐκάλυψεν,</TextUnit>
    <TextUnit id="10419" loc="16.736">ἧκε δ' ἐρεισάμενος, οὐδὲ δὴν χάζετο φωτός,</TextUnit>
    <TextUnit id="10420" loc="16.737">οὐδ' ἁλίωσε βέλος, βάλε δ' ̔́Εκτορος ἡνιοχῆα</TextUnit>
    <TextUnit id="10421" loc="16.738">Κεβριόνην νόθον υἱὸν ἀγακλῆος Πριάμοιο</TextUnit>
    <TextUnit id="10422" loc="16.739">ἵππων ἡνί' ἔχοντα μετώπιον ὀξέϊ λᾶϊ.</TextUnit>
    <TextUnit id="10423" loc="16.740">ἀμφοτέρας δ' ὀφρῦς σύνελεν λίθος, οὐδέ οἱ ἔσχεν</TextUnit>
    <TextUnit id="10424" loc="16.741">ὀστέον, ὀφθαλμοὶ δὲ χαμαὶ πέσον ἐν κονίῃσιν</TextUnit>
    <TextUnit id="10425" loc="16.742">αὐτοῦ πρόσθε ποδῶν: ὃ δ' ἄρ' ἀρνευτῆρι ἐοικὼς</TextUnit>
    <TextUnit id="10426" loc="16.743">κάππες' ἀπ' εὐεργέος δίφρου, λίπε δ' ὀστέα θυμός.</TextUnit>
    <TextUnit id="10427" loc="16.744">τὸν δ' ἐπικερτομέων προσέφης Πατρόκλεες ἱππεῦ:</TextUnit>
    <TextUnit id="10428" loc="16.745">ὢ πόποι ἦ μάλ' ἐλαφρὸς ἀνήρ, ὡς ῥεῖα κυβιστᾷ.</TextUnit>
    <TextUnit id="10429" loc="16.746">εἰ δή που καὶ πόντῳ ἐν ἰχθυόεντι γένοιτο,</TextUnit>
    <TextUnit id="10430" loc="16.747">πολλοὺς ἂν κορέσειεν ἀνὴρ ὅδε τήθεα διφῶν</TextUnit>
    <TextUnit id="10431" loc="16.748">νηὸς ἀποθρῴσκων, εἰ καὶ δυσπέμφελος εἴη,</TextUnit>
    <TextUnit id="10432" loc="16.749">ὡς νῦν ἐν πεδίῳ ἐξ ἵππων ῥεῖα κυβιστᾷ.</TextUnit>
    <TextUnit id="10433" loc="16.750">ἦ ῥα καὶ ἐν Τρώεσσι κυβιστητῆρες ἔασιν.</TextUnit>
    <TextUnit id="10434" loc="16.751">ὣς εἰπὼν ἐπὶ Κεβριόνῃ ἥρωϊ βεβήκει</TextUnit>
    <TextUnit id="10435" loc="16.752">οἶμα λέοντος ἔχων, ὅς τε σταθμοὺς κεραί̈ζων</TextUnit>
    <TextUnit id="10436" loc="16.753">ἔβλητο πρὸς στῆθος, ἑή τέ μιν ὤλεσεν ἀλκή:</TextUnit>
    <TextUnit id="10437" loc="16.754">ὣς ἐπὶ Κεβριόνῃ Πατρόκλεες ἆλσο μεμαώς.</TextUnit>
    <TextUnit id="10438" loc="16.755">̔́Εκτωρ δ' αὖθ' ἑτέρωθεν ἀφ' ἵππων ἆλτο χαμᾶζε.</TextUnit>
    <TextUnit id="10439" loc="16.756">τὼ περὶ Κεβριόναο λέονθ' ὣς δηρινθήτην,</TextUnit>
    <TextUnit id="10440" loc="16.757">ὥ τ' ὄρεος κορυφῇσι περὶ κταμένης ἐλάφοιο</TextUnit>
    <TextUnit id="10441" loc="16.758">ἄμφω πεινάοντε μέγα φρονέοντε μάχεσθον:</TextUnit>
    <TextUnit id="10442" loc="16.759">ὣς περὶ Κεβριόναο δύω μήστωρες ἀϋτῆς</TextUnit>
    <TextUnit id="10443" loc="16.760">Πάτροκλός τε Μενοιτιάδης καὶ φαίδιμος ̔́Εκτωρ</TextUnit>
    <TextUnit id="10444" loc="16.761">ἵεντ' ἀλλήλων ταμέειν χρόα νηλέϊ χαλκῷ.</TextUnit>
    <TextUnit id="10445" loc="16.762">̔́Εκτωρ μὲν κεφαλῆφιν ἐπεὶ λάβεν οὐχὶ μεθίει:</TextUnit>
    <TextUnit id="10446" loc="16.763">Πάτροκλος δ' ἑτέρωθεν ἔχεν ποδός: οἳ δὲ δὴ ἄλλοι</TextUnit>
    <TextUnit id="10447" loc="16.764">Τρῶες καὶ Δαναοὶ σύναγον κρατερὴν ὑσμίνην.</TextUnit>
    <TextUnit id="10448" loc="16.765">ὡς δ' Εὖρός τε Νότος τ' ἐριδαίνετον ἀλλήλοιιν</TextUnit>
    <TextUnit id="10449" loc="16.766">οὔρεος ἐν βήσσῃς βαθέην πελεμιζέμεν ὕλην</TextUnit>
    <TextUnit id="10450" loc="16.767">φηγόν τε μελίην τε τανύφλοιόν τε κράνειαν,</TextUnit>
    <TextUnit id="10451" loc="16.768">αἵ τε πρὸς ἀλλήλας ἔβαλον τανυήκεας ὄζους</TextUnit>
    <TextUnit id="10452" loc="16.769">ἠχῇ θεσπεσίῃ, πάταγος δέ τε ἀγνυμενάων,</TextUnit>
    <TextUnit id="10453" loc="16.770">ὣς Τρῶες καὶ ̓Αχαιοὶ ἐπ' ἀλλήλοισι θορόντες</TextUnit>
    <TextUnit id="10454" loc="16.771">δῄουν, οὐδ' ἕτεροι μνώοντ' ὀλοοῖο φόβοιο.</TextUnit>
    <TextUnit id="10455" loc="16.772">πολλὰ δὲ Κεβριόνην ἀμφ' ὀξέα δοῦρα πεπήγει</TextUnit>
    <TextUnit id="10456" loc="16.773">ἰοί τε πτερόεντες ἀπὸ νευρῆφι θορόντες,</TextUnit>
    <TextUnit id="10457" loc="16.774">πολλὰ δὲ χερμάδια μεγάλ' ἀσπίδας ἐστυφέλιξαν</TextUnit>
    <TextUnit id="10458" loc="16.775">μαρναμένων ἀμφ' αὐτόν: ὃ δ' ἐν στροφάλιγγι κονίης</TextUnit>
    <TextUnit id="10459" loc="16.776">κεῖτο μέγας μεγαλωστί, λελασμένος ἱπποσυνάων.</TextUnit>
    <TextUnit id="10460" loc="16.777">ὄφρα μὲν ̓Ηέλιος μέσον οὐρανὸν ἀμφιβεβήκει,</TextUnit>
    <TextUnit id="10461" loc="16.778">τόφρα μάλ' ἀμφοτέρων βέλε' ἥπτετο, πῖπτε δὲ λαός:</TextUnit>
    <TextUnit id="10462" loc="16.779">ἦμος δ' ̓Ηέλιος μετενίσετο βουλυτὸν δέ,</TextUnit>
    <TextUnit id="10463" loc="16.780">καὶ τότε δή ῥ' ὑπὲρ αἶσαν ̓Αχαιοὶ φέρτεροι ἦσαν.</TextUnit>
    <TextUnit id="10464" loc="16.781">ἐκ μὲν Κεβριόνην βελέων ἥρωα ἔρυσσαν</TextUnit>
    <TextUnit id="10465" loc="16.782">Τρώων ἐξ ἐνοπῆς, καὶ ἀπ' ὤμων τεύχε' ἕλοντο,</TextUnit>
    <TextUnit id="10466" loc="16.783">Πάτροκλος δὲ Τρωσὶ κακὰ φρονέων ἐνόρουσε.</TextUnit>
    <TextUnit id="10467" loc="16.784">τρὶς μὲν ἔπειτ' ἐπόρουσε θοῷ ἀτάλαντος ̓́Αρηϊ</TextUnit>
    <TextUnit id="10468" loc="16.785">σμερδαλέα ἰάχων, τρὶς δ' ἐννέα φῶτας ἔπεφνεν.</TextUnit>
    <TextUnit id="10469" loc="16.786">ἀλλ' ὅτε δὴ τὸ τέταρτον ἐπέσσυτο δαίμονι ἶσος,</TextUnit>
    <TextUnit id="10470" loc="16.787">ἔνθ' ἄρα τοι Πάτροκλε φάνη βιότοιο τελευτή:</TextUnit>
    <TextUnit id="10471" loc="16.788">ἤντετο γάρ τοι Φοῖβος ἐνὶ κρατερῇ ὑσμίνῃ</TextUnit>
    <TextUnit id="10472" loc="16.789">δεινός: ὃ μὲν τὸν ἰόντα κατὰ κλόνον οὐκ ἐνόησεν,</TextUnit>
    <TextUnit id="10473" loc="16.790">ἠέρι γὰρ πολλῇ κεκαλυμμένος ἀντεβόλησε:</TextUnit>
    <TextUnit id="10474" loc="16.791">στῆ δ' ὄπιθεν, πλῆξεν δὲ μετάφρενον εὐρέε τ' ὤμω</TextUnit>
    <TextUnit id="10475" loc="16.792">χειρὶ καταπρηνεῖ, στρεφεδίνηθεν δέ οἱ ὄσσε.</TextUnit>
    <TextUnit id="10476" loc="16.793">τοῦ δ' ἀπὸ μὲν κρατὸς κυνέην βάλε Φοῖβος ̓Απόλλων:</TextUnit>
    <TextUnit id="10477" loc="16.794">ἣ δὲ κυλινδομένη καναχὴν ἔχε ποσσὶν ὑφ' ἵππων</TextUnit>
    <TextUnit id="10478" loc="16.795">αὐλῶπις τρυφάλεια, μιάνθησαν δὲ ἔθειραι</TextUnit>
    <TextUnit id="10479" loc="16.796">αἵματι καὶ κονίῃσι: πάρος γε μὲν οὐ θέμις ἦεν</TextUnit>
    <TextUnit id="10480" loc="16.797">ἱππόκομον πήληκα μιαίνεσθαι κονίῃσιν,</TextUnit>
    <TextUnit id="10481" loc="16.798">ἀλλ' ἀνδρὸς θείοιο κάρη χαρίεν τε μέτωπον</TextUnit>
    <TextUnit id="10482" loc="16.799">ῥύετ' ̓Αχιλλῆος: τότε δὲ Ζεὺς ̔́Εκτορι δῶκεν</TextUnit>
    <TextUnit id="10483" loc="16.800">ᾗ κεφαλῇ φορέειν, σχεδόθεν δέ οἱ ἦεν ὄλεθρος.</TextUnit>
    <TextUnit id="10484" loc="16.801">πᾶν δέ οἱ ἐν χείρεσσιν ἄγη δολιχόσκιον ἔγχος</TextUnit>
    <TextUnit id="10485" loc="16.802">βριθὺ μέγα στιβαρὸν κεκορυθμένον: αὐτὰρ ἀπ' ὤμων</TextUnit>
    <TextUnit id="10486" loc="16.803">ἀσπὶς σὺν τελαμῶνι χαμαὶ πέσε τερμιόεσσα.</TextUnit>
    <TextUnit id="10487" loc="16.804">λῦσε δέ οἱ θώρηκα ἄναξ Διὸς υἱὸς ̓Απόλλων.</TextUnit>
    <TextUnit id="10488" loc="16.805">τὸν δ' ἄτη φρένας εἷλε, λύθεν δ' ὑπὸ φαίδιμα γυῖα,</TextUnit>
    <TextUnit id="10489" loc="16.806">στῆ δὲ ταφών: ὄπιθεν δὲ μετάφρενον ὀξέϊ δουρὶ</TextUnit>
    <TextUnit id="10490" loc="16.807">ὤμων μεσσηγὺς σχεδόθεν βάλε Δάρδανος ἀνὴρ</TextUnit>
    <TextUnit id="10491" loc="16.808">Πανθοί̈δης Εὔφορβος, ὃς ἡλικίην ἐκέκαστο</TextUnit>
    <TextUnit id="10492" loc="16.809">ἔγχεί̈ θ' ἱπποσύνῃ τε πόδεσσί τε καρπαλίμοισι:</TextUnit>
    <TextUnit id="10493" loc="16.810">καὶ γὰρ δὴ τότε φῶτας ἐείκοσι βῆσεν ἀφ' ἵππων</TextUnit>
    <TextUnit id="10494" loc="16.811">πρῶτ' ἐλθὼν σὺν ὄχεσφι διδασκόμενος πολέμοιο:</TextUnit>
    <TextUnit id="10495" loc="16.812">ὅς τοι πρῶτος ἐφῆκε βέλος Πατρόκλεες ἱππεῦ</TextUnit>
    <TextUnit id="10496" loc="16.813">οὐδὲ δάμασς': ὃ μὲν αὖτις ἀνέδραμε, μίκτο δ' ὁμίλῳ,</TextUnit>
    <TextUnit id="10497" loc="16.814">ἐκ χροὸς ἁρπάξας δόρυ μείλινον, οὐδ' ὑπέμεινε</TextUnit>
    <TextUnit id="10498" loc="16.815">Πάτροκλον γυμνόν περ ἐόντ' ἐν δηϊοτῆτι.</TextUnit>
    <TextUnit id="10499" loc="16.816">Πάτροκλος δὲ θεοῦ πληγῇ καὶ δουρὶ δαμασθεὶς</TextUnit>
    <TextUnit id="10500" loc="16.817">ἂψ ἑτάρων εἰς ἔθνος ἐχάζετο κῆρ' ἀλεείνων.</TextUnit>
    <TextUnit id="10501" loc="16.818">̔́Εκτωρ δ' ὡς εἶδεν Πατροκλῆα μεγάθυμον</TextUnit>
    <TextUnit id="10502" loc="16.819">ἂψ ἀναχαζόμενον βεβλημένον ὀξέϊ χαλκῷ,</TextUnit>
    <TextUnit id="10503" loc="16.820">ἀγχίμολόν ῥά οἱ ἦλθε κατὰ στίχας, οὖτα δὲ δουρὶ</TextUnit>
    <TextUnit id="10504" loc="16.821">νείατον ἐς κενεῶνα, διὰ πρὸ δὲ χαλκὸν ἔλασσε:</TextUnit>
    <TextUnit id="10505" loc="16.822">δούπησεν δὲ πεσών, μέγα δ' ἤκαχε λαὸν ̓Αχαιῶν:</TextUnit>
    <TextUnit id="10506" loc="16.823">ὡς δ' ὅτε σῦν ἀκάμαντα λέων ἐβιήσατο χάρμῃ,</TextUnit>
    <TextUnit id="10507" loc="16.824">ὥ τ' ὄρεος κορυφῇσι μέγα φρονέοντε μάχεσθον</TextUnit>
    <TextUnit id="10508" loc="16.825">πίδακος ἀμφ' ὀλίγης: ἐθέλουσι δὲ πιέμεν ἄμφω:</TextUnit>
    <TextUnit id="10509" loc="16.826">πολλὰ δέ τ' ἀσθμαίνοντα λέων ἐδάμασσε βίηφιν:</TextUnit>
    <TextUnit id="10510" loc="16.827">ὣς πολέας πεφνόντα Μενοιτίου ἄλκιμον υἱὸν</TextUnit>
    <TextUnit id="10511" loc="16.828">̔́Εκτωρ Πριαμίδης σχεδὸν ἔγχεϊ θυμὸν ἀπηύρα,</TextUnit>
    <TextUnit id="10512" loc="16.829">καί οἱ ἐπευχόμενος ἔπεα πτερόεντα προσηύδα:</TextUnit>
    <TextUnit id="10513" loc="16.830">Πάτροκλ' ἦ που ἔφησθα πόλιν κεραϊξέμεν ἁμήν,</TextUnit>
    <TextUnit id="10514" loc="16.831">Τρωϊάδας δὲ γυναῖκας ἐλεύθερον ἦμαρ ἀπούρας</TextUnit>
    <TextUnit id="10515" loc="16.832">ἄξειν ἐν νήεσσι φίλην ἐς πατρίδα γαῖαν</TextUnit>
    <TextUnit id="10516" loc="16.833">νήπιε: τάων δὲ πρόσθ' ̔́Εκτορος ὠκέες ἵπποι</TextUnit>
    <TextUnit id="10517" loc="16.834">ποσσὶν ὀρωρέχαται πολεμίζειν: ἔγχεϊ δ' αὐτὸς</TextUnit>
    <TextUnit id="10518" loc="16.835">Τρωσὶ φιλοπτολέμοισι μεταπρέπω, ὅ σφιν ἀμύνω</TextUnit>
    <TextUnit id="10519" loc="16.836">ἦμαρ ἀναγκαῖον: σὲ δέ τ' ἐνθάδε γῦπες ἔδονται.</TextUnit>
    <TextUnit id="10520" loc="16.837">ἆ δείλ', οὐδέ τοι ἐσθλὸς ἐὼν χραίσμησεν ̓Αχιλλεύς,</TextUnit>
    <TextUnit id="10521" loc="16.838">ὅς πού τοι μάλα πολλὰ μένων ἐπετέλλετ' ἰόντι:</TextUnit>
    <TextUnit id="10522" loc="16.839">μή μοι πρὶν ἰέναι Πατρόκλεες ἱπποκέλευθε</TextUnit>
    <TextUnit id="10523" loc="16.840">νῆας ἔπι γλαφυρὰς πρὶν ̔́Εκτορος ἀνδροφόνοιο</TextUnit>
    <TextUnit id="10524" loc="16.841">αἱματόεντα χιτῶνα περὶ στήθεσσι δαί̈ξαι.</TextUnit>
    <TextUnit id="10525" loc="16.842">ὥς πού σε προσέφη, σοὶ δὲ φρένας ἄφρονι πεῖθε.</TextUnit>
    <TextUnit id="10526" loc="16.843">τὸν δ' ὀλιγοδρανέων προσέφης Πατρόκλεες ἱππεῦ:</TextUnit>
    <TextUnit id="10527" loc="16.844">ἤδη νῦν ̔́Εκτορ μεγάλ' εὔχεο: σοὶ γὰρ ἔδωκε</TextUnit>
    <TextUnit id="10528" loc="16.845">νίκην Ζεὺς Κρονίδης καὶ ̓Απόλλων, οἵ με δάμασσαν</TextUnit>
    <TextUnit id="10529" loc="16.846">ῥηιδίως: αὐτοὶ γὰρ ἀπ' ὤμων τεύχε' ἕλοντο.</TextUnit>
    <TextUnit id="10530" loc="16.847">τοιοῦτοι δ' εἴ πέρ μοι ἐείκοσιν ἀντεβόλησαν,</TextUnit>
    <TextUnit id="10531" loc="16.848">πάντές κ' αὐτόθ' ὄλοντο ἐμῷ ὑπὸ δουρὶ δαμέντες.</TextUnit>
    <TextUnit id="10532" loc="16.849">ἀλλά με μοῖρ' ὀλοὴ καὶ Λητοῦς ἔκτανεν υἱός,</TextUnit>
    <TextUnit id="10533" loc="16.850">ἀνδρῶν δ' Εὔφορβος: σὺ δέ με τρίτος ἐξεναρίζεις.</TextUnit>
    <TextUnit id="10534" loc="16.851">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσιν:</TextUnit>
    <TextUnit id="10535" loc="16.852">οὔ θην οὐδ' αὐτὸς δηρὸν βέῃ, ἀλλά τοι ἤδη</TextUnit>
    <TextUnit id="10536" loc="16.853">ἄγχι παρέστηκεν θάνατος καὶ μοῖρα κραταιὴ</TextUnit>
    <TextUnit id="10537" loc="16.854">χερσὶ δαμέντ' ̓Αχιλῆος ἀμύμονος Αἰακίδαο.</TextUnit>
    <TextUnit id="10538" loc="16.855">ὣς ἄρα μιν εἰπόντα τέλος θανάτοιο κάλυψε:</TextUnit>
    <TextUnit id="10539" loc="16.856">ψυχὴ δ' ἐκ ῥεθέων πταμένη ̓́Αϊδος δὲ βεβήκει</TextUnit>
    <TextUnit id="10540" loc="16.857">ὃν πότμον γοόωσα λιποῦς' ἀνδροτῆτα καὶ ἥβην.</TextUnit>
    <TextUnit id="10541" loc="16.858">τὸν καὶ τεθνηῶτα προσηύδα φαίδιμος ̔́Εκτωρ:</TextUnit>
    <TextUnit id="10542" loc="16.859">Πατρόκλεις τί νύ μοι μαντεύεαι αἰπὺν ὄλεθρον;</TextUnit>
    <TextUnit id="10543" loc="16.860">τίς δ' οἶδ' εἴ κ' ̓Αχιλεὺς Θέτιδος πάϊς ἠϋκόμοιο</TextUnit>
    <TextUnit id="10544" loc="16.861">φθήῃ ἐμῷ ὑπὸ δουρὶ τυπεὶς ἀπὸ θυμὸν ὀλέσσαι;</TextUnit>
    <TextUnit id="10545" loc="16.862">ὣς ἄρα φωνήσας δόρυ χάλκεον ἐξ ὠτειλῆς</TextUnit>
    <TextUnit id="10546" loc="16.863">εἴρυσε λὰξ προσβάς, τὸν δ' ὕπτιον ὦς' ἀπὸ δουρός.</TextUnit>
    <TextUnit id="10547" loc="16.864">αὐτίκα δὲ ξὺν δουρὶ μετ' Αὐτομέδοντα βεβήκει</TextUnit>
    <TextUnit id="10548" loc="16.865">ἀντίθεον θεράποντα ποδώκεος Αἰακίδαο:</TextUnit>
    <TextUnit id="10549" loc="16.866">ἵετο γὰρ βαλέειν: τὸν δ' ἔκφερον ὠκέες ἵπποι</TextUnit>
    <TextUnit id="10550" loc="16.867">ἄμβροτοι, οὓς Πηλῆϊ θεοὶ δόσαν ἀγλαὰ δῶρα.</TextUnit>
    <TextUnit id="10551" loc="17.1">οὐδ' ἔλαθ' ̓Ατρέος υἱὸν ἀρηί̈φιλον Μενέλαον</TextUnit>
    <TextUnit id="10552" loc="17.2">Πάτροκλος Τρώεσσι δαμεὶς ἐν δηϊοτῆτι.</TextUnit>
    <TextUnit id="10553" loc="17.3">βῆ δὲ διὰ προμάχων κεκορυθμένος αἴθοπι χαλκῷ,</TextUnit>
    <TextUnit id="10554" loc="17.4">ἀμφὶ δ' ἄρ' αὐτῷ βαῖν' ὥς τις περὶ πόρτακι μήτηρ</TextUnit>
    <TextUnit id="10555" loc="17.5">πρωτοτόκος κινυρὴ οὐ πρὶν εἰδυῖα τόκοιο:</TextUnit>
    <TextUnit id="10556" loc="17.6">ὣς περὶ Πατρόκλῳ βαῖνε ξανθὸς Μενέλαος.</TextUnit>
    <TextUnit id="10557" loc="17.7">πρόσθε δέ οἱ δόρυ τ' ἔσχε καὶ ἀσπίδα πάντος' ἐί̈σην,</TextUnit>
    <TextUnit id="10558" loc="17.8">τὸν κτάμεναι μεμαὼς ὅς τις τοῦ γ' ἀντίος ἔλθοι.</TextUnit>
    <TextUnit id="10559" loc="17.9">οὐδ' ἄρα Πάνθου υἱὸς ἐϋμμελίης ἀμέλησε</TextUnit>
    <TextUnit id="10560" loc="17.10">Πατρόκλοιο πεσόντος ἀμύμονος: ἄγχι δ' ἄρ' αὐτοῦ</TextUnit>
    <TextUnit id="10561" loc="17.11">ἔστη, καὶ προσέειπεν ἀρηί̈φιλον Μενέλαον:</TextUnit>
    <TextUnit id="10562" loc="17.12">̓Ατρεί̈δη Μενέλαε διοτρεφὲς ὄρχαμε λαῶν</TextUnit>
    <TextUnit id="10563" loc="17.13">χάζεο, λεῖπε δὲ νεκρόν, ἔα δ' ἔναρα βροτόεντα:</TextUnit>
    <TextUnit id="10564" loc="17.14">οὐ γάρ τις πρότερος Τρώων κλειτῶν τ' ἐπικούρων</TextUnit>
    <TextUnit id="10565" loc="17.15">Πάτροκλον βάλε δουρὶ κατὰ κρατερὴν ὑσμίνην:</TextUnit>
    <TextUnit id="10566" loc="17.16">τώ με ἔα κλέος ἐσθλὸν ἐνὶ Τρώεσσιν ἀρέσθαι,</TextUnit>
    <TextUnit id="10567" loc="17.17">μή σε βάλω, ἀπὸ δὲ μελιηδέα θυμὸν ἕλωμαι.</TextUnit>
    <TextUnit id="10568" loc="17.18">τὸν δὲ μέγ' ὀχθήσας προσέφη ξανθὸς Μενέλαος:</TextUnit>
    <TextUnit id="10569" loc="17.19">Ζεῦ πάτερ οὐ μὲν καλὸν ὑπέρβιον εὐχετάασθαι.</TextUnit>
    <TextUnit id="10570" loc="17.20">οὔτ' οὖν παρδάλιος τόσσον μένος οὔτε λέοντος</TextUnit>
    <TextUnit id="10571" loc="17.21">οὔτε συὸς κάπρου ὀλοόφρονος, οὗ τε μέγιστος</TextUnit>
    <TextUnit id="10572" loc="17.22">θυμὸς ἐνὶ στήθεσσι περὶ σθένεϊ βλεμεαίνει,</TextUnit>
    <TextUnit id="10573" loc="17.23">ὅσσον Πάνθου υἷες ἐϋμμελίαι φρονέουσιν.</TextUnit>
    <TextUnit id="10574" loc="17.24">οὐδὲ μὲν οὐδὲ βίη ̔Υπερήνορος ἱπποδάμοιο</TextUnit>
    <TextUnit id="10575" loc="17.25">ἧς ἥβης ἀπόνηθ', ὅτε μ' ὤνατο καί μ' ὑπέμεινε</TextUnit>
    <TextUnit id="10576" loc="17.26">καί μ' ἔφατ' ἐν Δαναοῖσιν ἐλέγχιστον πολεμιστὴν</TextUnit>
    <TextUnit id="10577" loc="17.27">ἔμμεναι: οὐδέ ἕ φημι πόδεσσί γε οἷσι κιόντα</TextUnit>
    <TextUnit id="10578" loc="17.28">εὐφρῆναι ἄλοχόν τε φίλην κεδνούς τε τοκῆας.</TextUnit>
    <TextUnit id="10579" loc="17.29">ὥς θην καὶ σὸν ἐγὼ λύσω μένος εἴ κέ μευ ἄντα</TextUnit>
    <TextUnit id="10580" loc="17.30">στήῃς: ἀλλά ς' ἔγωγ' ἀναχωρήσαντα κελεύω</TextUnit>
    <TextUnit id="10581" loc="17.31">ἐς πληθὺν ἰέναι, μηδ' ἀντίος ἵστας' ἐμεῖο</TextUnit>
    <TextUnit id="10582" loc="17.32">πρίν τι κακὸν παθέειν: ῥεχθὲν δέ τε νήπιος ἔγνω.</TextUnit>
    <TextUnit id="10583" loc="17.33">ὣς φάτο, τὸν δ' οὐ πεῖθεν: ἀμειβόμενος δὲ προσηύδα:</TextUnit>
    <TextUnit id="10584" loc="17.34">νῦν μὲν δὴ Μενέλαε διοτρεφὲς ἦ μάλα τείσεις</TextUnit>
    <TextUnit id="10585" loc="17.35">γνωτὸν ἐμὸν τὸν ἔπεφνες, ἐπευχόμενος δ' ἀγορεύεις,</TextUnit>
    <TextUnit id="10586" loc="17.36">χήρωσας δὲ γυναῖκα μυχῷ θαλάμοιο νέοιο,</TextUnit>
    <TextUnit id="10587" loc="17.37">ἀρητὸν δὲ τοκεῦσι γόον καὶ πένθος ἔθηκας.</TextUnit>
    <TextUnit id="10588" loc="17.38">ἦ κέ σφιν δειλοῖσι γόου κατάπαυμα γενοίμην</TextUnit>
    <TextUnit id="10589" loc="17.39">εἴ κεν ἐγὼ κεφαλήν τε τεὴν καὶ τεύχε' ἐνείκας</TextUnit>
    <TextUnit id="10590" loc="17.40">Πάνθῳ ἐν χείρεσσι βάλω καὶ Φρόντιδι δίῃ.</TextUnit>
    <TextUnit id="10591" loc="17.41">ἀλλ' οὐ μὰν ἔτι δηρὸν ἀπείρητος πόνος ἔσται</TextUnit>
    <TextUnit id="10592" loc="17.42">οὐδ' ἔτ' ἀδήριτος ἤτ' ἀλκῆς ἤτε φόβοιο.</TextUnit>
    <TextUnit id="10593" loc="17.43">ὣς εἰπὼν οὔτησε κατ' ἀσπίδα πάντος' ἐί̈σην:</TextUnit>
    <TextUnit id="10594" loc="17.44">οὐδ' ἔρρηξεν χαλκός, ἀνεγνάμφθη δέ οἱ αἰχμὴ</TextUnit>
    <TextUnit id="10595" loc="17.45">ἀσπίδ' ἐνὶ κρατερῇ: ὃ δὲ δεύτερος ὄρνυτο χαλκῷ</TextUnit>
    <TextUnit id="10596" loc="17.46">̓Ατρεί̈δης Μενέλαος ἐπευξάμενος Διὶ πατρί:</TextUnit>
    <TextUnit id="10597" loc="17.47">ἂψ δ' ἀναχαζομένοιο κατὰ στομάχοιο θέμεθλα</TextUnit>
    <TextUnit id="10598" loc="17.48">νύξ', ἐπὶ δ' αὐτὸς ἔρεισε βαρείῃ χειρὶ πιθήσας:</TextUnit>
    <TextUnit id="10599" loc="17.49">ἀντικρὺ δ' ἁπαλοῖο δι' αὐχένος ἤλυθ' ἀκωκή,</TextUnit>
    <TextUnit id="10600" loc="17.50">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="10601" loc="17.51">αἵματί οἱ δεύοντο κόμαι Χαρίτεσσιν ὁμοῖαι</TextUnit>
    <TextUnit id="10602" loc="17.52">πλοχμοί θ', οἳ χρυσῷ τε καὶ ἀργύρῳ ἐσφήκωντο.</TextUnit>
    <TextUnit id="10603" loc="17.53">οἷον δὲ τρέφει ἔρνος ἀνὴρ ἐριθηλὲς ἐλαίης</TextUnit>
    <TextUnit id="10604" loc="17.54">χώρῳ ἐν οἰοπόλῳ, ὅθ' ἅλις ἀναβέβροχεν ὕδωρ,</TextUnit>
    <TextUnit id="10605" loc="17.55">καλὸν τηλεθάον: τὸ δέ τε πνοιαὶ δονέουσι</TextUnit>
    <TextUnit id="10606" loc="17.56">παντοίων ἀνέμων, καί τε βρύει ἄνθεϊ λευκῷ:</TextUnit>
    <TextUnit id="10607" loc="17.57">ἐλθὼν δ' ἐξαπίνης ἄνεμος σὺν λαίλαπι πολλῇ</TextUnit>
    <TextUnit id="10608" loc="17.58">βόθρου τ' ἐξέστρεψε καὶ ἐξετάνυσς' ἐπὶ γαίῃ:</TextUnit>
    <TextUnit id="10609" loc="17.59">τοῖον Πάνθου υἱὸν ἐϋμμελίην Εὔφορβον</TextUnit>
    <TextUnit id="10610" loc="17.60">̓Ατρεί̈δης Μενέλαος ἐπεὶ κτάνε τεύχε' ἐσύλα.</TextUnit>
    <TextUnit id="10611" loc="17.61">ὡς δ' ὅτε τίς τε λέων ὀρεσίτροφος ἀλκὶ πεποιθὼς</TextUnit>
    <TextUnit id="10612" loc="17.62">βοσκομένης ἀγέλης βοῦν ἁρπάσῃ ἥ τις ἀρίστη:</TextUnit>
    <TextUnit id="10613" loc="17.63">τῆς δ' ἐξ αὐχέν' ἔαξε λαβὼν κρατεροῖσιν ὀδοῦσι</TextUnit>
    <TextUnit id="10614" loc="17.64">πρῶτον, ἔπειτα δέ θ' αἷμα καὶ ἔγκατα πάντα λαφύσσει</TextUnit>
    <TextUnit id="10615" loc="17.65">δῃῶν: ἀμφὶ δὲ τόν γε κύνες τ' ἄνδρές τε νομῆες</TextUnit>
    <TextUnit id="10616" loc="17.66">πολλὰ μάλ' ἰύζουσιν ἀπόπροθεν οὐδ' ἐθέλουσιν</TextUnit>
    <TextUnit id="10617" loc="17.67">ἀντίον ἐλθέμεναι: μάλα γὰρ χλωρὸν δέος αἱρεῖ:</TextUnit>
    <TextUnit id="10618" loc="17.68">ὣς τῶν οὔ τινι θυμὸς ἐνὶ στήθεσσιν ἐτόλμα</TextUnit>
    <TextUnit id="10619" loc="17.69">ἀντίον ἐλθέμεναι Μενελάου κυδαλίμοιο.</TextUnit>
    <TextUnit id="10620" loc="17.70">ἔνθά κε ῥεῖα φέροι κλυτὰ τεύχεα Πανθοί̈δαο</TextUnit>
    <TextUnit id="10621" loc="17.71">̓Ατρεί̈δης, εἰ μή οἱ ἀγάσσατο Φοῖβος ̓Απόλλων,</TextUnit>
    <TextUnit id="10622" loc="17.72">ὅς ῥά οἱ ̔́Εκτορ' ἐπῶρσε θοῷ ἀτάλαντον ̓́Αρηϊ</TextUnit>
    <TextUnit id="10623" loc="17.73">ἀνέρι εἰσάμενος Κικόνων ἡγήτορι Μέντῃ:</TextUnit>
    <TextUnit id="10624" loc="17.74">καί μιν φωνήσας ἔπεα πτερόεντα προσηύδα:</TextUnit>
    <TextUnit id="10625" loc="17.75">̔́Εκτορ νῦν σὺ μὲν ὧδε θέεις ἀκίχητα διώκων</TextUnit>
    <TextUnit id="10626" loc="17.76">ἵππους Αἰακίδαο δαί̈φρονος: οἳ δ' ἀλεγεινοὶ</TextUnit>
    <TextUnit id="10627" loc="17.77">ἀνδράσι γε θνητοῖσι δαμήμεναι ἠδ' ὀχέεσθαι</TextUnit>
    <TextUnit id="10628" loc="17.78">ἄλλῳ γ' ἢ ̓Αχιλῆϊ, τὸν ἀθανάτη τέκε μήτηρ.</TextUnit>
    <TextUnit id="10629" loc="17.79">τόφρα δέ τοι Μενέλαος ἀρήϊος ̓Ατρέος υἱὸς</TextUnit>
    <TextUnit id="10630" loc="17.80">Πατρόκλῳ περιβὰς Τρώων τὸν ἄριστον ἔπεφνε</TextUnit>
    <TextUnit id="10631" loc="17.81">Πανθοί̈δην Εὔφορβον, ἔπαυσε δὲ θούριδος ἀλκῆς.</TextUnit>
    <TextUnit id="10632" loc="17.82">ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν,</TextUnit>
    <TextUnit id="10633" loc="17.83">̔́Εκτορα δ' αἰνὸν ἄχος πύκασε φρένας ἀμφὶ μελαίνας:</TextUnit>
    <TextUnit id="10634" loc="17.84">πάπτηνεν δ' ἄρ' ἔπειτα κατὰ στίχας, αὐτίκα δ' ἔγνω</TextUnit>
    <TextUnit id="10635" loc="17.85">τὸν μὲν ἀπαινύμενον κλυτὰ τεύχεα, τὸν δ' ἐπὶ γαίῃ</TextUnit>
    <TextUnit id="10636" loc="17.86">κείμενον: ἔρρει δ' αἷμα κατ' οὐταμένην ὠτειλήν.</TextUnit>
    <TextUnit id="10637" loc="17.87">βῆ δὲ διὰ προμάχων κεκορυθμένος αἴθοπι χαλκῷ</TextUnit>
    <TextUnit id="10638" loc="17.88">ὀξέα κεκλήγων φλογὶ εἴκελος ̔Ηφαίστοιο</TextUnit>
    <TextUnit id="10639" loc="17.89">ἀσβέστῳ: οὐδ' υἱὸν λάθεν ̓Ατρέος ὀξὺ βοήσας:</TextUnit>
    <TextUnit id="10640" loc="17.90">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="10641" loc="17.91">ὤ μοι ἐγὼν εἰ μέν κε λίπω κάτα τεύχεα καλὰ</TextUnit>
    <TextUnit id="10642" loc="17.92">Πάτροκλόν θ', ὃς κεῖται ἐμῆς ἕνεκ' ἐνθάδε τιμῆς,</TextUnit>
    <TextUnit id="10643" loc="17.93">μή τίς μοι Δαναῶν νεμεσήσεται ὅς κεν ἴδηται.</TextUnit>
    <TextUnit id="10644" loc="17.94">εἰ δέ κεν ̔́Εκτορι μοῦνος ἐὼν καὶ Τρωσὶ μάχωμαι</TextUnit>
    <TextUnit id="10645" loc="17.95">αἰδεσθείς, μή πώς με περιστήως' ἕνα πολλοί:</TextUnit>
    <TextUnit id="10646" loc="17.96">Τρῶας δ' ἐνθάδε πάντας ἄγει κορυθαίολος ̔́Εκτωρ.</TextUnit>
    <TextUnit id="10647" loc="17.97">ἀλλὰ τί ἤ μοι ταῦτα φίλος διελέξατο θυμός;</TextUnit>
    <TextUnit id="10648" loc="17.98">ὁππότ' ἀνὴρ ἐθέλῃ πρὸς δαίμονα φωτὶ μάχεσθαι</TextUnit>
    <TextUnit id="10649" loc="17.99">ὅν κε θεὸς τιμᾷ, τάχα οἱ μέγα πῆμα κυλίσθη.</TextUnit>
    <TextUnit id="10650" loc="17.100">τώ μ' οὔ τις Δαναῶν νεμεσήσεται ὅς κεν ἴδηται</TextUnit>
    <TextUnit id="10651" loc="17.101">̔́Εκτορι χωρήσαντ', ἐπεὶ ἐκ θεόφιν πολεμίζει.</TextUnit>
    <TextUnit id="10652" loc="17.102">εἰ δέ που Αἴαντός γε βοὴν ἀγαθοῖο πυθοίμην,</TextUnit>
    <TextUnit id="10653" loc="17.103">ἄμφω κ' αὖτις ἰόντες ἐπιμνησαίμεθα χάρμης</TextUnit>
    <TextUnit id="10654" loc="17.104">καὶ πρὸς δαίμονά περ, εἴ πως ἐρυσαίμεθα νεκρὸν</TextUnit>
    <TextUnit id="10655" loc="17.105">Πηλεί̈δῃ ̓Αχιλῆϊ: κακῶν δέ κε φέρτατον εἴη.</TextUnit>
    <TextUnit id="10656" loc="17.106">εἷος ὁ ταῦθ' ὅρμαινε κατὰ φρένα καὶ κατὰ θυμὸν</TextUnit>
    <TextUnit id="10657" loc="17.107">τόφρα δ' ἐπὶ Τρώων στίχες ἤλυθον: ἦρχε δ' ἄρ' ̔́Εκτωρ.</TextUnit>
    <TextUnit id="10658" loc="17.108">αὐτὰρ ὅ γ' ἐξοπίσω ἀνεχάζετο, λεῖπε δὲ νεκρὸν</TextUnit>
    <TextUnit id="10659" loc="17.109">ἐντροπαλιζόμενος ὥς τε λὶς ἠϋγένειος,</TextUnit>
    <TextUnit id="10660" loc="17.110">ὅν ῥα κύνες τε καὶ ἄνδρες ἀπὸ σταθμοῖο δίωνται</TextUnit>
    <TextUnit id="10661" loc="17.111">ἔγχεσι καὶ φωνῇ: τοῦ δ' ἐν φρεσὶν ἄλκιμον ἦτορ</TextUnit>
    <TextUnit id="10662" loc="17.112">παχνοῦται, ἀέκων δέ τ' ἔβη ἀπὸ μεσσαύλοιο:</TextUnit>
    <TextUnit id="10663" loc="17.113">ὣς ἀπὸ Πατρόκλοιο κίε ξανθὸς Μενέλαος.</TextUnit>
    <TextUnit id="10664" loc="17.114">στῆ δὲ μεταστρεφθεὶς ἐπεὶ ἵκετο ἔθνος ἑταίρων</TextUnit>
    <TextUnit id="10665" loc="17.115">παπταίνων Αἴαντα μέγαν Τελαμώνιον υἱόν.</TextUnit>
    <TextUnit id="10666" loc="17.116">τὸν δὲ μάλ' αἶψ' ἐνόησε μάχης ἐπ' ἀριστερὰ πάσης</TextUnit>
    <TextUnit id="10667" loc="17.117">θαρσύνονθ' ἑτάρους καὶ ἐποτρύνοντα μάχεσθαι:</TextUnit>
    <TextUnit id="10668" loc="17.118">θεσπέσιον γάρ σφιν φόβον ἔμβαλε Φοῖβος ̓Απόλλων:</TextUnit>
    <TextUnit id="10669" loc="17.119">βῆ δὲ θέειν, εἶθαρ δὲ παριστάμενος ἔπος ηὔδα.</TextUnit>
    <TextUnit id="10670" loc="17.120">Αἶαν δεῦρο πέπον, περὶ Πατρόκλοιο θανόντος</TextUnit>
    <TextUnit id="10671" loc="17.121">σπεύσομεν, αἴ κε νέκυν περ ̓Αχιλλῆϊ προφέρωμεν</TextUnit>
    <TextUnit id="10672" loc="17.122">γυμνόν: ἀτὰρ τά γε τεύχε' ἔχει κορυθαίολος ̔́Εκτωρ.</TextUnit>
    <TextUnit id="10673" loc="17.123">ὣς ἔφατ', Αἴαντι δὲ δαί̈φρονι θυμὸν ὄρινε:</TextUnit>
    <TextUnit id="10674" loc="17.124">βῆ δὲ διὰ προμάχων, ἅμα δὲ ξανθὸς Μενέλαος.</TextUnit>
    <TextUnit id="10675" loc="17.125">̔́Εκτωρ μὲν Πάτροκλον ἐπεὶ κλυτὰ τεύχε' ἀπηύρα,</TextUnit>
    <TextUnit id="10676" loc="17.126">ἕλχ' ἵν' ἀπ' ὤμοιιν κεφαλὴν τάμοι ὀξέϊ χαλκῷ,</TextUnit>
    <TextUnit id="10677" loc="17.127">τὸν δὲ νέκυν Τρῳῇσιν ἐρυσσάμενος κυσὶ δοίη.</TextUnit>
    <TextUnit id="10678" loc="17.128">Αἴας δ' ἐγγύθεν ἦλθε φέρων σάκος ἠύ̈τε πύργον:</TextUnit>
    <TextUnit id="10679" loc="17.129">̔́Εκτωρ δ' ἂψ ἐς ὅμιλον ἰὼν ἀνεχάζεθ' ἑταίρων,</TextUnit>
    <TextUnit id="10680" loc="17.130">ἐς δίφρον δ' ἀνόρουσε: δίδου δ' ὅ γε τεύχεα καλὰ</TextUnit>
    <TextUnit id="10681" loc="17.131">Τρωσὶ φέρειν προτὶ ἄστυ, μέγα κλέος ἔμμεναι αὐτῷ.</TextUnit>
    <TextUnit id="10682" loc="17.132">Αἴας δ' ἀμφὶ Μενοιτιάδῃ σάκος εὐρὺ καλύψας</TextUnit>
    <TextUnit id="10683" loc="17.133">ἑστήκει ὥς τίς τε λέων περὶ οἷσι τέκεσσιν,</TextUnit>
    <TextUnit id="10684" loc="17.134">ᾧ ῥά τε νήπι' ἄγοντι συναντήσωνται ἐν ὕλῃ</TextUnit>
    <TextUnit id="10685" loc="17.135">ἄνδρες ἐπακτῆρες: ὃ δέ τε σθένεϊ βλεμεαίνει,</TextUnit>
    <TextUnit id="10686" loc="17.136">πᾶν δέ τ' ἐπισκύνιον κάτω ἕλκεται ὄσσε καλύπτων:</TextUnit>
    <TextUnit id="10687" loc="17.137">ὣς Αἴας περὶ Πατρόκλῳ ἥρωϊ βεβήκει.</TextUnit>
    <TextUnit id="10688" loc="17.138">̓Ατρεί̈δης δ' ἑτέρωθεν ἀρηί̈φιλος Μενέλαος</TextUnit>
    <TextUnit id="10689" loc="17.139">ἑστήκει, μέγα πένθος ἐνὶ στήθεσσιν ἀέξων.</TextUnit>
    <TextUnit id="10690" loc="17.140">Γλαῦκος δ' ̔Ιππολόχοιο πάϊς Λυκίων ἀγὸς ἀνδρῶν</TextUnit>
    <TextUnit id="10691" loc="17.141">̔́Εκτορ' ὑπόδρα ἰδὼν χαλεπῷ ἠνίπαπε μύθῳ:</TextUnit>
    <TextUnit id="10692" loc="17.142">̔́Εκτορ εἶδος ἄριστε μάχης ἄρα πολλὸν ἐδεύεο.</TextUnit>
    <TextUnit id="10693" loc="17.143">ἦ ς' αὔτως κλέος ἐσθλὸν ἔχει φύξηλιν ἐόντα.</TextUnit>
    <TextUnit id="10694" loc="17.144">φράζεο νῦν ὅππως κε πόλιν καὶ ἄστυ σαώσῃς</TextUnit>
    <TextUnit id="10695" loc="17.145">οἶος σὺν λαοῖς τοὶ ̓Ιλίῳ ἐγγεγάασιν:</TextUnit>
    <TextUnit id="10696" loc="17.146">οὐ γάρ τις Λυκίων γε μαχησόμενος Δαναοῖσιν</TextUnit>
    <TextUnit id="10697" loc="17.147">εἶσι περὶ πτόλιος, ἐπεὶ οὐκ ἄρα τις χάρις ἦεν</TextUnit>
    <TextUnit id="10698" loc="17.148">μάρνασθαι δηί̈οισιν ἐπ' ἀνδράσι νωλεμὲς αἰεί.</TextUnit>
    <TextUnit id="10699" loc="17.149">πῶς κε σὺ χείρονα φῶτα σαώσειας μεθ' ὅμιλον</TextUnit>
    <TextUnit id="10700" loc="17.150">σχέτλι', ἐπεὶ Σαρπηδόν' ἅμα ξεῖνον καὶ ἑταῖρον</TextUnit>
    <TextUnit id="10701" loc="17.151">κάλλιπες ̓Αργείοισιν ἕλωρ καὶ κύρμα γενέσθαι,</TextUnit>
    <TextUnit id="10702" loc="17.152">ὅς τοι πόλλ' ὄφελος γένετο πτόλεί̈ τε καὶ αὐτῷ</TextUnit>
    <TextUnit id="10703" loc="17.153">ζωὸς ἐών: νῦν δ' οὔ οἱ ἀλαλκέμεναι κύνας ἔτλης.</TextUnit>
    <TextUnit id="10704" loc="17.154">τὼ νῦν εἴ τις ἐμοὶ Λυκίων ἐπιπείσεται ἀνδρῶν</TextUnit>
    <TextUnit id="10705" loc="17.155">οἴκαδ' ἴμεν, Τροίῃ δὲ πεφήσεται αἰπὺς ὄλεθρος.</TextUnit>
    <TextUnit id="10706" loc="17.156">εἰ γὰρ νῦν Τρώεσσι μένος πολυθαρσὲς ἐνείη</TextUnit>
    <TextUnit id="10707" loc="17.157">ἄτρομον, οἷόν τ' ἄνδρας ἐσέρχεται οἳ περὶ πάτρης</TextUnit>
    <TextUnit id="10708" loc="17.158">ἀνδράσι δυσμενέεσσι πόνον καὶ δῆριν ἔθεντο,</TextUnit>
    <TextUnit id="10709" loc="17.159">αἶψά κε Πάτροκλον ἐρυσαίμεθα ̓́Ιλιον εἴσω.</TextUnit>
    <TextUnit id="10710" loc="17.160">εἰ δ' οὗτος προτὶ ἄστυ μέγα Πριάμοιο ἄνακτος</TextUnit>
    <TextUnit id="10711" loc="17.161">ἔλθοι τεθνηὼς καί μιν ἐρυσαίμεθα χάρμης,</TextUnit>
    <TextUnit id="10712" loc="17.162">αἶψά κεν ̓Αργεῖοι Σαρπηδόνος ἔντεα καλὰ</TextUnit>
    <TextUnit id="10713" loc="17.163">λύσειαν, καί κ' αὐτὸν ἀγοίμεθα ̓́Ιλιον εἴσω:</TextUnit>
    <TextUnit id="10714" loc="17.164">τοίου γὰρ θεράπων πέφατ' ἀνέρος, ὃς μέγ' ἄριστος</TextUnit>
    <TextUnit id="10715" loc="17.165">̓Αργείων παρὰ νηυσὶ καὶ ἀγχέμαχοι θεράποντες.</TextUnit>
    <TextUnit id="10716" loc="17.166">ἀλλὰ σύ γ' Αἴαντος μεγαλήτορος οὐκ ἐτάλασσας</TextUnit>
    <TextUnit id="10717" loc="17.167">στήμεναι ἄντα κατ' ὄσσε ἰδὼν δηί̈ων ἐν ἀϋτῇ,</TextUnit>
    <TextUnit id="10718" loc="17.168">οὐδ' ἰθὺς μαχέσασθαι, ἐπεὶ σέο φέρτερός ἐστι.</TextUnit>
    <TextUnit id="10719" loc="17.169">τὸν δ' ἄρ' ὑπόδρα ἰδὼν προσέφη κορυθαίολος ̔́Εκτωρ:</TextUnit>
    <TextUnit id="10720" loc="17.170">Γλαῦκε τί ἢ δὲ σὺ τοῖος ἐὼν ὑπέροπλον ἔειπες;</TextUnit>
    <TextUnit id="10721" loc="17.171">ὢ πόποι ἦ τ' ἐφάμην σὲ περὶ φρένας ἔμμεναι ἄλλων</TextUnit>
    <TextUnit id="10722" loc="17.172">τῶν ὅσσοι Λυκίην ἐριβώλακα ναιετάουσι:</TextUnit>
    <TextUnit id="10723" loc="17.173">νῦν δέ σευ ὠνοσάμην πάγχυ φρένας οἷον ἔειπες,</TextUnit>
    <TextUnit id="10724" loc="17.174">ὅς τέ με φῂς Αἴαντα πελώριον οὐχ ὑπομεῖναι.</TextUnit>
    <TextUnit id="10725" loc="17.175">οὔ τοι ἐγὼν ἔρριγα μάχην οὐδὲ κτύπον ἵππων:</TextUnit>
    <TextUnit id="10726" loc="17.176">ἀλλ' αἰεί τε Διὸς κρείσσων νόος αἰγιόχοιο,</TextUnit>
    <TextUnit id="10727" loc="17.177">ὅς τε καὶ ἄλκιμον ἄνδρα φοβεῖ καὶ ἀφείλετο νίκην</TextUnit>
    <TextUnit id="10728" loc="17.178">ῥηϊδίως, ὁτὲ δ' αὐτὸς ἐποτρύνει μαχέσασθαι.</TextUnit>
    <TextUnit id="10729" loc="17.179">ἀλλ' ἄγε δεῦρο πέπον, παρ' ἔμ' ἵστασο καὶ ἴδε ἔργον,</TextUnit>
    <TextUnit id="10730" loc="17.180">ἠὲ πανημέριος κακὸς ἔσσομαι, ὡς ἀγορεύεις,</TextUnit>
    <TextUnit id="10731" loc="17.181">ἦ τινα καὶ Δαναῶν ἀλκῆς μάλα περ μεμαῶτα</TextUnit>
    <TextUnit id="10732" loc="17.182">σχήσω ἀμυνέμεναι περὶ Πατρόκλοιο θανόντος.</TextUnit>
    <TextUnit id="10733" loc="17.183">ὣς εἰπὼν Τρώεσσιν ἐκέκλετο μακρὸν ἀύ̈σας:</TextUnit>
    <TextUnit id="10734" loc="17.184">Τρῶες καὶ Λύκιοι καὶ Δάρδανοι ἀγχιμαχηταί,</TextUnit>
    <TextUnit id="10735" loc="17.185">ἀνέρες ἔστε φίλοι, μνήσασθε δὲ θούριδος ἀλκῆς,</TextUnit>
    <TextUnit id="10736" loc="17.186">ὄφρ' ἂν ἐγὼν ̓Αχιλῆος ἀμύμονος ἔντεα δύω</TextUnit>
    <TextUnit id="10737" loc="17.187">καλά, τὰ Πατρόκλοιο βίην ἐνάριξα κατακτάς.</TextUnit>
    <TextUnit id="10738" loc="17.188">ὣς ἄρα φωνήσας ἀπέβη κορυθαίολος ̔́Εκτωρ</TextUnit>
    <TextUnit id="10739" loc="17.189">δηί̈ου ἐκ πολέμοιο: θέων δ' ἐκίχανεν ἑταίρους</TextUnit>
    <TextUnit id="10740" loc="17.190">ὦκα μάλ' οὔ πω τῆλε ποσὶ κραιπνοῖσι μετασπών,</TextUnit>
    <TextUnit id="10741" loc="17.191">οἳ προτὶ ἄστυ φέρον κλυτὰ τεύχεα Πηλεί̈ωνος.</TextUnit>
    <TextUnit id="10742" loc="17.192">στὰς δ' ἀπάνευθε μάχης πολυδακρύου ἔντε' ἄμειβεν:</TextUnit>
    <TextUnit id="10743" loc="17.193">ἤτοι ὃ μὲν τὰ ἃ δῶκε φέρειν προτὶ ̓́Ιλιον ἱρὴν</TextUnit>
    <TextUnit id="10744" loc="17.194">Τρωσὶ φιλοπτολέμοισιν, ὃ δ' ἄμβροτα τεύχεα δῦνε</TextUnit>
    <TextUnit id="10745" loc="17.195">Πηλεί̈δεω ̓Αχιλῆος ἅ οἱ θεοὶ Οὐρανίωνες</TextUnit>
    <TextUnit id="10746" loc="17.196">πατρὶ φίλῳ ἔπορον: ὃ δ' ἄρα ᾧ παιδὶ ὄπασσε</TextUnit>
    <TextUnit id="10747" loc="17.197">γηράς: ἀλλ' οὐχ υἱὸς ἐν ἔντεσι πατρὸς ἐγήρα.</TextUnit>
    <TextUnit id="10748" loc="17.198">τὸν δ' ὡς οὖν ἀπάνευθεν ἴδεν νεφεληγερέτα Ζεὺς</TextUnit>
    <TextUnit id="10749" loc="17.199">τεύχεσι Πηλεί̈δαο κορυσσόμενον θείοιο,</TextUnit>
    <TextUnit id="10750" loc="17.200">κινήσας ῥα κάρη προτὶ ὃν μυθήσατο θυμόν:</TextUnit>
    <TextUnit id="10751" loc="17.201">ἆ δείλ' οὐδέ τί τοι θάνατος καταθύμιός ἐστιν</TextUnit>
    <TextUnit id="10752" loc="17.202">ὃς δή τοι σχεδὸν εἶσι: σὺ δ' ἄμβροτα τεύχεα δύνεις</TextUnit>
    <TextUnit id="10753" loc="17.203">ἀνδρὸς ἀριστῆος, τόν τε τρομέουσι καὶ ἄλλοι:</TextUnit>
    <TextUnit id="10754" loc="17.204">τοῦ δὴ ἑταῖρον ἔπεφνες ἐνηέα τε κρατερόν τε,</TextUnit>
    <TextUnit id="10755" loc="17.205">τεύχεα δ' οὐ κατὰ κόσμον ἀπὸ κρατός τε καὶ ὤμων</TextUnit>
    <TextUnit id="10756" loc="17.206">εἵλευ: ἀτάρ τοι νῦν γε μέγα κράτος ἐγγυαλίξω,</TextUnit>
    <TextUnit id="10757" loc="17.207">τῶν ποινὴν ὅ τοι οὔ τι μάχης ἐκνοστήσαντι</TextUnit>
    <TextUnit id="10758" loc="17.208">δέξεται ̓Ανδρομάχη κλυτὰ τεύχεα Πηλεί̈ωνος.</TextUnit>
    <TextUnit id="10759" loc="17.209">ἦ καὶ κυανέῃσιν ἐπ' ὀφρύσι νεῦσε Κρονίων.</TextUnit>
    <TextUnit id="10760" loc="17.210">̔́Εκτορι δ' ἥρμοσε τεύχε' ἐπὶ χροί̈, δῦ δέ μιν ̓́Αρης</TextUnit>
    <TextUnit id="10761" loc="17.211">δεινὸς ἐνυάλιος, πλῆσθεν δ' ἄρα οἱ μέλε' ἐντὸς</TextUnit>
    <TextUnit id="10762" loc="17.212">ἀλκῆς καὶ σθένεος: μετὰ δὲ κλειτοὺς ἐπικούρους</TextUnit>
    <TextUnit id="10763" loc="17.213">βῆ ῥα μέγα ἰάχων: ἰνδάλλετο δέ σφισι πᾶσι</TextUnit>
    <TextUnit id="10764" loc="17.214">τεύχεσι λαμπόμενος μεγαθύμου Πηλεί̈ωνος.</TextUnit>
    <TextUnit id="10765" loc="17.215">ὄτρυνεν δὲ ἕκαστον ἐποιχόμενος ἐπέεσσι</TextUnit>
    <TextUnit id="10766" loc="17.216">Μέσθλην τε Γλαῦκόν τε Μέδοντά τε Θερσίλοχόν τε</TextUnit>
    <TextUnit id="10767" loc="17.217">̓Αστεροπαῖόν τε Δεισήνορά θ' ̔Ιππόθοόν τε</TextUnit>
    <TextUnit id="10768" loc="17.218">Φόρκυν τε Χρομίον τε καὶ ̓́Εννομον οἰωνιστήν:</TextUnit>
    <TextUnit id="10769" loc="17.219">τοὺς ὅ γ' ἐποτρύνων ἔπεα πτερόεντα προσηύδα:</TextUnit>
    <TextUnit id="10770" loc="17.220">κέκλυτε μυρία φῦλα περικτιόνων ἐπικούρων:</TextUnit>
    <TextUnit id="10771" loc="17.221">οὐ γὰρ ἐγὼ πληθὺν διζήμενος οὐδὲ χατίζων</TextUnit>
    <TextUnit id="10772" loc="17.222">ἐνθάδ' ἀφ' ὑμετέρων πολίων ἤγειρα ἕκαστον,</TextUnit>
    <TextUnit id="10773" loc="17.223">ἀλλ' ἵνα μοι Τρώων ἀλόχους καὶ νήπια τέκνα</TextUnit>
    <TextUnit id="10774" loc="17.224">προφρονέως ῥύοισθε φιλοπτολέμων ὑπ' ̓Αχαιῶν.</TextUnit>
    <TextUnit id="10775" loc="17.225">τὰ φρονέων δώροισι κατατρύχω καὶ ἐδωδῇ</TextUnit>
    <TextUnit id="10776" loc="17.226">λαούς, ὑμέτερον δὲ ἑκάστου θυμὸν ἀέξω.</TextUnit>
    <TextUnit id="10777" loc="17.227">τώ τις νῦν ἰθὺς τετραμμένος ἢ ἀπολέσθω</TextUnit>
    <TextUnit id="10778" loc="17.228">ἠὲ σαωθήτω: ἣ γὰρ πολέμου ὀαριστύς.</TextUnit>
    <TextUnit id="10779" loc="17.229">ὃς δέ κε Πάτροκλον καὶ τεθνηῶτά περ ἔμπης</TextUnit>
    <TextUnit id="10780" loc="17.230">Τρῶας ἐς ἱπποδάμους ἐρύσῃ, εἴξῃ δέ οἱ Αἴας,</TextUnit>
    <TextUnit id="10781" loc="17.231">ἥμισυ τῷ ἐνάρων ἀποδάσσομαι, ἥμισυ δ' αὐτὸς</TextUnit>
    <TextUnit id="10782" loc="17.232">ἕξω ἐγώ: τὸ δέ οἱ κλέος ἔσσεται ὅσσον ἐμοί περ.</TextUnit>
    <TextUnit id="10783" loc="17.233">ὣς ἔφαθ', οἳ δ' ἰθὺς Δαναῶν βρίσαντες ἔβησαν</TextUnit>
    <TextUnit id="10784" loc="17.234">δούρατ' ἀνασχόμενοι: μάλα δέ σφισιν ἔλπετο θυμὸς</TextUnit>
    <TextUnit id="10785" loc="17.235">νεκρὸν ὑπ' Αἴαντος ἐρύειν Τελαμωνιάδαο</TextUnit>
    <TextUnit id="10786" loc="17.236">νήπιοι: ἦ τε πολέσσιν ἐπ' αὐτῷ θυμὸν ἀπηύρα.</TextUnit>
    <TextUnit id="10787" loc="17.237">καὶ τότ' ἄρ' Αἴας εἶπε βοὴν ἀγαθὸν Μενέλαον:</TextUnit>
    <TextUnit id="10788" loc="17.238">ὦ πέπον ὦ Μενέλαε διοτρεφὲς οὐκέτι νῶϊ</TextUnit>
    <TextUnit id="10789" loc="17.239">ἔλπομαι αὐτώ περ νοστησέμεν ἐκ πολέμοιο.</TextUnit>
    <TextUnit id="10790" loc="17.240">οὔ τι τόσον νέκυος περιδείδια Πατρόκλοιο,</TextUnit>
    <TextUnit id="10791" loc="17.241">ὅς κε τάχα Τρώων κορέει κύνας ἠδ' οἰωνούς,</TextUnit>
    <TextUnit id="10792" loc="17.242">ὅσσον ἐμῇ κεφαλῇ περιδείδια μή τι πάθῃσι,</TextUnit>
    <TextUnit id="10793" loc="17.243">καὶ σῇ, ἐπεὶ πολέμοιο νέφος περὶ πάντα καλύπτει</TextUnit>
    <TextUnit id="10794" loc="17.244">̔́Εκτωρ, ἡμῖν δ' αὖτ' ἀναφαίνεται αἰπὺς ὄλεθρος.</TextUnit>
    <TextUnit id="10795" loc="17.245">ἀλλ' ἄγ' ἀριστῆας Δαναῶν κάλει, ἤν τις ἀκούσῃ.</TextUnit>
    <TextUnit id="10796" loc="17.246">ὣς ἔφατ', οὐδ' ἀπίθησε βοὴν ἀγαθὸς Μενέλαος,</TextUnit>
    <TextUnit id="10797" loc="17.247">ἤϋσεν δὲ διαπρύσιον Δαναοῖσι γεγωνώς:</TextUnit>
    <TextUnit id="10798" loc="17.248">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="10799" loc="17.249">οἵ τε παρ' ̓Ατρεί̈δῃς ̓Αγαμέμνονι καὶ Μενελάῳ</TextUnit>
    <TextUnit id="10800" loc="17.250">δήμια πίνουσιν καὶ σημαίνουσιν ἕκαστος</TextUnit>
    <TextUnit id="10801" loc="17.251">λαοῖς: ἐκ δὲ Διὸς τιμὴ καὶ κῦδος ὀπηδεῖ.</TextUnit>
    <TextUnit id="10802" loc="17.252">ἀργαλέον δέ μοί ἐστι διασκοπιᾶσθαι ἕκαστον</TextUnit>
    <TextUnit id="10803" loc="17.253">ἡγεμόνων: τόσση γὰρ ἔρις πολέμοιο δέδηεν:</TextUnit>
    <TextUnit id="10804" loc="17.254">ἀλλά τις αὐτὸς ἴτω, νεμεσιζέσθω δ' ἐνὶ θυμῷ</TextUnit>
    <TextUnit id="10805" loc="17.255">Πάτροκλον Τρῳῇσι κυσὶν μέλπηθρα γενέσθαι.</TextUnit>
    <TextUnit id="10806" loc="17.256">ὣς ἔφατ', ὀξὺ δ' ἄκουσεν ̓Οϊλῆος ταχὺς Αἴας:</TextUnit>
    <TextUnit id="10807" loc="17.257">πρῶτος δ' ἀντίος ἦλθε θέων ἀνὰ δηϊοτῆτα,</TextUnit>
    <TextUnit id="10808" loc="17.258">τὸν δὲ μετ' ̓Ιδομενεὺς καὶ ὀπάων ̓Ιδομενῆος</TextUnit>
    <TextUnit id="10809" loc="17.259">Μηριόνης ἀτάλαντος ̓Ενυαλίῳ ἀνδρειφόντῃ.</TextUnit>
    <TextUnit id="10810" loc="17.260">τῶν δ' ἄλλων τίς κεν ᾗσι φρεσὶν οὐνόματ' εἴποι,</TextUnit>
    <TextUnit id="10811" loc="17.261">ὅσσοι δὴ μετόπισθε μάχην ἤγειραν ̓Αχαιῶν;</TextUnit>
    <TextUnit id="10812" loc="17.262">Τρῶες δὲ προὔτυψαν ἀολλέες: ἦρχε δ' ἄρ' ̔́Εκτωρ.</TextUnit>
    <TextUnit id="10813" loc="17.263">ὡς δ' ὅτ' ἐπὶ προχοῇσι διιπετέος ποταμοῖο</TextUnit>
    <TextUnit id="10814" loc="17.264">βέβρυχεν μέγα κῦμα ποτὶ ῥόον, ἀμφὶ δέ τ' ἄκραι</TextUnit>
    <TextUnit id="10815" loc="17.265">ἠϊόνες βοόωσιν ἐρευγομένης ἁλὸς ἔξω,</TextUnit>
    <TextUnit id="10816" loc="17.266">τόσσῃ ἄρα Τρῶες ἰαχῇ ἴσαν. αὐτὰρ ̓Αχαιοὶ</TextUnit>
    <TextUnit id="10817" loc="17.267">ἕστασαν ἀμφὶ Μενοιτιάδῃ ἕνα θυμὸν ἔχοντες</TextUnit>
    <TextUnit id="10818" loc="17.268">φραχθέντες σάκεσιν χαλκήρεσιν: ἀμφὶ δ' ἄρά σφι</TextUnit>
    <TextUnit id="10819" loc="17.269">λαμπρῇσιν κορύθεσσι Κρονίων ἠέρα πολλὴν</TextUnit>
    <TextUnit id="10820" loc="17.270">χεῦ', ἐπεὶ οὐδὲ Μενοιτιάδην ἔχθαιρε πάρος γε,</TextUnit>
    <TextUnit id="10821" loc="17.271">ὄφρα ζωὸς ἐὼν θεράπων ἦν Αἰακίδαο:</TextUnit>
    <TextUnit id="10822" loc="17.272">μίσησεν δ' ἄρα μιν δηί̈ων κυσὶ κύρμα γενέσθαι</TextUnit>
    <TextUnit id="10823" loc="17.273">Τρῳῇσιν: τὼ καί οἱ ἀμυνέμεν ὦρσεν ἑταίρους.</TextUnit>
    <TextUnit id="10824" loc="17.274">ὦσαν δὲ πρότεροι Τρῶες ἑλίκωπας ̓Αχαιούς:</TextUnit>
    <TextUnit id="10825" loc="17.275">νεκρὸν δὲ προλιπόντες ὑπέτρεσαν, οὐδέ τιν' αὐτῶν</TextUnit>
    <TextUnit id="10826" loc="17.276">Τρῶες ὑπέρθυμοι ἕλον ἔγχεσιν ἱέμενοί περ,</TextUnit>
    <TextUnit id="10827" loc="17.277">ἀλλὰ νέκυν ἐρύοντο: μίνυνθα δὲ καὶ τοῦ ̓Αχαιοὶ</TextUnit>
    <TextUnit id="10828" loc="17.278">μέλλον ἀπέσσεσθαι: μάλα γάρ σφεας ὦκ' ἐλέλιξεν</TextUnit>
    <TextUnit id="10829" loc="17.279">Αἴας, ὃς περὶ μὲν εἶδος, περὶ δ' ἔργα τέτυκτο</TextUnit>
    <TextUnit id="10830" loc="17.280">τῶν ἄλλων Δαναῶν μετ' ἀμύμονα Πηλεί̈ωνα.</TextUnit>
    <TextUnit id="10831" loc="17.281">ἴθυσεν δὲ διὰ προμάχων συὶ̈ εἴκελος ἀλκὴν</TextUnit>
    <TextUnit id="10832" loc="17.282">καπρίῳ, ὅς τ' ἐν ὄρεσσι κύνας θαλερούς τ' αἰζηοὺς</TextUnit>
    <TextUnit id="10833" loc="17.283">ῥηϊδίως ἐκέδασσεν, ἑλιξάμενος διὰ βήσσας:</TextUnit>
    <TextUnit id="10834" loc="17.284">ὣς υἱὸς Τελαμῶνος ἀγαυοῦ φαίδιμος Αἴας</TextUnit>
    <TextUnit id="10835" loc="17.285">ῥεῖα μετεισάμενος Τρώων ἐκέδασσε φάλαγγας</TextUnit>
    <TextUnit id="10836" loc="17.286">οἳ περὶ Πατρόκλῳ βέβασαν, φρόνεον δὲ μάλιστα</TextUnit>
    <TextUnit id="10837" loc="17.287">ἄστυ πότι σφέτερον ἐρύειν καὶ κῦδος ἀρέσθαι.</TextUnit>
    <TextUnit id="10838" loc="17.288">ἤτοι τὸν Λήθοιο Πελασγοῦ φαίδιμος υἱὸς</TextUnit>
    <TextUnit id="10839" loc="17.289">̔Ιππόθοος ποδὸς ἕλκε κατὰ κρατερὴν ὑσμίνην</TextUnit>
    <TextUnit id="10840" loc="17.290">δησάμενος τελαμῶνι παρὰ σφυρὸν ἀμφὶ τένοντας</TextUnit>
    <TextUnit id="10841" loc="17.291">̔́Εκτορι καὶ Τρώεσσι χαριζόμενος: τάχα δ' αὐτῷ</TextUnit>
    <TextUnit id="10842" loc="17.292">ἦλθε κακόν, τό οἱ οὔ τις ἐρύκακεν ἱεμένων περ.</TextUnit>
    <TextUnit id="10843" loc="17.293">τὸν δ' υἱὸς Τελαμῶνος ἐπαί̈ξας δι' ὁμίλου</TextUnit>
    <TextUnit id="10844" loc="17.294">πλῆξ' αὐτοσχεδίην κυνέης διὰ χαλκοπαρῄου:</TextUnit>
    <TextUnit id="10845" loc="17.295">ἤρικε δ' ἱπποδάσεια κόρυς περὶ δουρὸς ἀκωκῇ</TextUnit>
    <TextUnit id="10846" loc="17.296">πληγεῖς' ἔγχεί̈ τε μεγάλῳ καὶ χειρὶ παχείῃ,</TextUnit>
    <TextUnit id="10847" loc="17.297">ἐγκέφαλος δὲ παρ' αὐλὸν ἀνέδραμεν ἐξ ὠτειλῆς</TextUnit>
    <TextUnit id="10848" loc="17.298">αἱματόεις: τοῦ δ' αὖθι λύθη μένος, ἐκ δ' ἄρα χειρῶν</TextUnit>
    <TextUnit id="10849" loc="17.299">Πατρόκλοιο πόδα μεγαλήτορος ἧκε χαμᾶζε</TextUnit>
    <TextUnit id="10850" loc="17.300">κεῖσθαι: ὃ δ' ἄγχ' αὐτοῖο πέσε πρηνὴς ἐπὶ νεκρῷ</TextUnit>
    <TextUnit id="10851" loc="17.301">τῆλ' ἀπὸ Λαρίσης ἐριβώλακος, οὐδὲ τοκεῦσι</TextUnit>
    <TextUnit id="10852" loc="17.302">θρέπτρα φίλοις ἀπέδωκε, μινυνθάδιος δέ οἱ αἰὼν</TextUnit>
    <TextUnit id="10853" loc="17.303">ἔπλεθ' ὑπ' Αἴαντος μεγαθύμου δουρὶ δαμέντι.</TextUnit>
    <TextUnit id="10854" loc="17.304">̔́Εκτωρ δ' αὖτ' Αἴαντος ἀκόντισε δουρὶ φαεινῷ:</TextUnit>
    <TextUnit id="10855" loc="17.305">ἀλλ' ὃ μὲν ἄντα ἰδὼν ἠλεύατο χάλκεον ἔγχος</TextUnit>
    <TextUnit id="10856" loc="17.306">τυτθόν: ὃ δὲ Σχεδίον μεγαθύμου ̓Ιφίτου υἱὸν</TextUnit>
    <TextUnit id="10857" loc="17.307">Φωκήων ὄχ' ἄριστον, ὃς ἐν κλειτῷ Πανοπῆϊ</TextUnit>
    <TextUnit id="10858" loc="17.308">οἰκία ναιετάασκε πολέσς' ἄνδρεσσιν ἀνάσσων,</TextUnit>
    <TextUnit id="10859" loc="17.309">τὸν βάλ' ὑπὸ κληῖ̈δα μέσην: διὰ δ' ἀμπερὲς ἄκρη</TextUnit>
    <TextUnit id="10860" loc="17.310">αἰχμὴ χαλκείη παρὰ νείατον ὦμον ἀνέσχε:</TextUnit>
    <TextUnit id="10861" loc="17.311">δούπησεν δὲ πεσών, ἀράβησε δὲ τεύχε' ἐπ' αὐτῷ.</TextUnit>
    <TextUnit id="10862" loc="17.312">Αἴας δ' αὖ Φόρκυνα δαί̈φρονα Φαίνοπος υἱὸν</TextUnit>
    <TextUnit id="10863" loc="17.313">̔Ιπποθόῳ περιβάντα μέσην κατὰ γαστέρα τύψε:</TextUnit>
    <TextUnit id="10864" loc="17.314">ῥῆξε δὲ θώρηκος γύαλον, διὰ δ' ἔντερα χαλκὸς</TextUnit>
    <TextUnit id="10865" loc="17.315">ἤφυς': ὃ δ' ἐν κονίῃσι πεσὼν ἕλε γαῖαν ἀγοστῷ.</TextUnit>
    <TextUnit id="10866" loc="17.316">χώρησαν δ' ὑπό τε πρόμαχοι καὶ φαίδιμος ̔́Εκτωρ:</TextUnit>
    <TextUnit id="10867" loc="17.317">̓Αργεῖοι δὲ μέγα ἴαχον, ἐρύσαντο δὲ νεκροὺς</TextUnit>
    <TextUnit id="10868" loc="17.318">Φόρκυν θ' ̔Ιππόθοόν τε, λύοντο δὲ τεύχε' ἀπ' ὤμων.</TextUnit>
    <TextUnit id="10869" loc="17.319">ἔνθά κεν αὖτε Τρῶες ἀρηϊφίλων ὑπ' ̓Αχαιῶν</TextUnit>
    <TextUnit id="10870" loc="17.320">̓́Ιλιον εἰσανέβησαν ἀναλκείῃσι δαμέντες,</TextUnit>
    <TextUnit id="10871" loc="17.321">̓Αργεῖοι δέ κε κῦδος ἕλον καὶ ὑπὲρ Διὸς αἶσαν</TextUnit>
    <TextUnit id="10872" loc="17.322">κάρτεϊ καὶ σθένεϊ σφετέρῳ: ἀλλ' αὐτὸς ̓Απόλλων</TextUnit>
    <TextUnit id="10873" loc="17.323">Αἰνείαν ὄτρυνε δέμας Περίφαντι ἐοικὼς</TextUnit>
    <TextUnit id="10874" loc="17.324">κήρυκι ̓Ηπυτίδῃ, ὅς οἱ παρὰ πατρὶ γέροντι</TextUnit>
    <TextUnit id="10875" loc="17.325">κηρύσσων γήρασκε φίλα φρεσὶ μήδεα εἰδώς:</TextUnit>
    <TextUnit id="10876" loc="17.326">τῷ μιν ἐεισάμενος προσέφη Διὸς υἱὸς ̓Απόλλων:</TextUnit>
    <TextUnit id="10877" loc="17.327">Αἰνεία πῶς ἂν καὶ ὑπὲρ θεὸν εἰρύσσαισθε</TextUnit>
    <TextUnit id="10878" loc="17.328">̓́Ιλιον αἰπεινήν; ὡς δὴ ἴδον ἀνέρας ἄλλους</TextUnit>
    <TextUnit id="10879" loc="17.329">κάρτεί̈ τε σθένεί̈ τε πεποιθότας ἠνορέῃ τε</TextUnit>
    <TextUnit id="10880" loc="17.330">πλήθεί̈ τε σφετέρῳ καὶ ὑπερδέα δῆμον ἔχοντας:</TextUnit>
    <TextUnit id="10881" loc="17.331">ἡμῖν δὲ Ζεὺς μὲν πολὺ βούλεται ἢ Δαναοῖσι</TextUnit>
    <TextUnit id="10882" loc="17.332">νίκην: ἀλλ' αὐτοὶ τρεῖτ' ἄσπετον οὐδὲ μάχεσθε.</TextUnit>
    <TextUnit id="10883" loc="17.333">ὣς ἔφατ', Αἰνείας δ' ἑκατηβόλον ̓Απόλλωνα</TextUnit>
    <TextUnit id="10884" loc="17.334">ἔγνω ἐς ἄντα ἰδών, μέγα δ' ̔́Εκτορα εἶπε βοήσας:</TextUnit>
    <TextUnit id="10885" loc="17.335">̔́Εκτόρ τ' ἠδ' ἄλλοι Τρώων ἀγοὶ ἠδ' ἐπικούρων</TextUnit>
    <TextUnit id="10886" loc="17.336">αἰδὼς μὲν νῦν ἥδε γ' ἀρηϊφίλων ὑπ' ̓Αχαιῶν</TextUnit>
    <TextUnit id="10887" loc="17.337">̓́Ιλιον εἰσαναβῆναι ἀναλκείῃσι δαμέντας.</TextUnit>
    <TextUnit id="10888" loc="17.338">ἀλλ' ἔτι γάρ τίς φησι θεῶν ἐμοὶ ἄγχι παραστὰς</TextUnit>
    <TextUnit id="10889" loc="17.339">Ζῆν' ὕπατον μήστωρα μάχης ἐπιτάρροθον εἶναι:</TextUnit>
    <TextUnit id="10890" loc="17.340">τώ ῥ' ἰθὺς Δαναῶν ἴομεν, μηδ' οἵ γε ἕκηλοι</TextUnit>
    <TextUnit id="10891" loc="17.341">Πάτροκλον νηυσὶν πελασαίατο τεθνηῶτα.</TextUnit>
    <TextUnit id="10892" loc="17.342">ὣς φάτο, καί ῥα πολὺ προμάχων ἐξάλμενος ἔστη:</TextUnit>
    <TextUnit id="10893" loc="17.343">οἳ δ' ἐλελίχθησαν καὶ ἐναντίοι ἔσταν ̓Αχαιῶν.</TextUnit>
    <TextUnit id="10894" loc="17.344">ἔνθ' αὖτ' Αἰνείας Λειώκριτον οὔτασε δουρὶ</TextUnit>
    <TextUnit id="10895" loc="17.345">υἱὸν ̓Αρίσβαντος Λυκομήδεος ἐσθλὸν ἑταῖρον.</TextUnit>
    <TextUnit id="10896" loc="17.346">τὸν δὲ πεσόντ' ἐλέησεν ἀρηί̈φιλος Λυκομήδης,</TextUnit>
    <TextUnit id="10897" loc="17.347">στῆ δὲ μάλ' ἐγγὺς ἰών, καὶ ἀκόντισε δουρὶ φαεινῷ,</TextUnit>
    <TextUnit id="10898" loc="17.348">καὶ βάλεν ̔Ιππασίδην ̓Απισάονα ποιμένα λαῶν</TextUnit>
    <TextUnit id="10899" loc="17.349">ἧπαρ ὑπὸ πραπίδων, εἶθαρ δ' ὑπὸ γούνατ' ἔλυσεν,</TextUnit>
    <TextUnit id="10900" loc="17.350">ὅς ῥ' ἐκ Παιονίης ἐριβώλακος εἰληλούθει,</TextUnit>
    <TextUnit id="10901" loc="17.351">καὶ δὲ μετ' ̓Αστεροπαῖον ἀριστεύεσκε μάχεσθαι.</TextUnit>
    <TextUnit id="10902" loc="17.352">τὸν δὲ πεσόντ' ἐλέησεν ἀρήϊος ̓Αστεροπαῖος,</TextUnit>
    <TextUnit id="10903" loc="17.353">ἴθυσεν δὲ καὶ ὃ πρόφρων Δαναοῖσι μάχεσθαι:</TextUnit>
    <TextUnit id="10904" loc="17.354">ἀλλ' οὔ πως ἔτι εἶχε: σάκεσσι γὰρ ἔρχατο πάντῃ</TextUnit>
    <TextUnit id="10905" loc="17.355">ἑσταότες περὶ Πατρόκλῳ, πρὸ δὲ δούρατ' ἔχοντο.</TextUnit>
    <TextUnit id="10906" loc="17.356">Αἴας γὰρ μάλα πάντας ἐπῴχετο πολλὰ κελεύων:</TextUnit>
    <TextUnit id="10907" loc="17.357">οὔτέ τιν' ἐξοπίσω νεκροῦ χάζεσθαι ἀνώγει</TextUnit>
    <TextUnit id="10908" loc="17.358">οὔτέ τινα προμάχεσθαι ̓Αχαιῶν ἔξοχον ἄλλων,</TextUnit>
    <TextUnit id="10909" loc="17.359">ἀλλὰ μάλ' ἀμφ' αὐτῷ βεβάμεν, σχεδόθεν δὲ μάχεσθαι.</TextUnit>
    <TextUnit id="10910" loc="17.360">ὣς Αἴας ἐπέτελλε πελώριος, αἵματι δὲ χθὼν</TextUnit>
    <TextUnit id="10911" loc="17.361">δεύετο πορφυρέῳ, τοὶ δ' ἀγχιστῖνοι ἔπιπτον</TextUnit>
    <TextUnit id="10912" loc="17.362">νεκροὶ ὁμοῦ Τρώων καὶ ὑπερμενέων ἐπικούρων</TextUnit>
    <TextUnit id="10913" loc="17.363">καὶ Δαναῶν: οὐδ' οἳ γὰρ ἀναιμωτί γε μάχοντο,</TextUnit>
    <TextUnit id="10914" loc="17.364">παυρότεροι δὲ πολὺ φθίνυθον: μέμνηντο γὰρ αἰεὶ</TextUnit>
    <TextUnit id="10915" loc="17.365">ἀλλήλοις ἀν' ὅμιλον ἀλεξέμεναι φόνον αἰπύν.</TextUnit>
    <TextUnit id="10916" loc="17.366">ὣς οἳ μὲν μάρναντο δέμας πυρός, οὐδέ κε φαίης</TextUnit>
    <TextUnit id="10917" loc="17.367">οὔτέ ποτ' ἠέλιον σῶν ἔμμεναι οὔτε σελήνην:</TextUnit>
    <TextUnit id="10918" loc="17.368">ἠέρι γὰρ κατέχοντο μάχης ἐπί θ' ὅσσον ἄριστοι</TextUnit>
    <TextUnit id="10919" loc="17.369">ἕστασαν ἀμφὶ Μενοιτιάδῃ κατατεθνηῶτι.</TextUnit>
    <TextUnit id="10920" loc="17.370">οἳ δ' ἄλλοι Τρῶες καὶ ἐϋκνήμιδες ̓Αχαιοὶ</TextUnit>
    <TextUnit id="10921" loc="17.371">εὔκηλοι πολέμιζον ὑπ' αἰθέρι, πέπτατο δ' αὐγὴ</TextUnit>
    <TextUnit id="10922" loc="17.372">ἠελίου ὀξεῖα, νέφος δ' οὐ φαίνετο πάσης</TextUnit>
    <TextUnit id="10923" loc="17.373">γαίης οὐδ' ὀρέων: μεταπαυόμενοι δὲ μάχοντο</TextUnit>
    <TextUnit id="10924" loc="17.374">ἀλλήλων ἀλεείνοντες βέλεα στονόεντα</TextUnit>
    <TextUnit id="10925" loc="17.375">πολλὸν ἀφεσταότες. τοὶ δ' ἐν μέσῳ ἄλγε' ἔπασχον</TextUnit>
    <TextUnit id="10926" loc="17.376">ἠέρι καὶ πολέμῳ, τείροντο δὲ νηλέϊ χαλκῷ</TextUnit>
    <TextUnit id="10927" loc="17.377">ὅσσοι ἄριστοι ἔσαν: δύο δ' οὔ πω φῶτε πεπύσθην</TextUnit>
    <TextUnit id="10928" loc="17.378">ἀνέρε κυδαλίμω Θρασυμήδης ̓Αντίλοχός τε</TextUnit>
    <TextUnit id="10929" loc="17.379">Πατρόκλοιο θανόντος ἀμύμονος, ἀλλ' ἔτ' ἔφαντο</TextUnit>
    <TextUnit id="10930" loc="17.380">ζωὸν ἐνὶ πρώτῳ ὁμάδῳ Τρώεσσι μάχεσθαι.</TextUnit>
    <TextUnit id="10931" loc="17.381">τὼ δ' ἐπιοσσομένω θάνατον καὶ φύζαν ἑταίρων</TextUnit>
    <TextUnit id="10932" loc="17.382">νόσφιν ἐμαρνάσθην, ἐπεὶ ὣς ἐπετέλλετο Νέστωρ</TextUnit>
    <TextUnit id="10933" loc="17.383">ὀτρύνων πόλεμον δὲ μελαινάων ἀπὸ νηῶν.</TextUnit>
    <TextUnit id="10934" loc="17.384">τοῖς δὲ πανημερίοις ἔριδος μέγα νεῖκος ὀρώρει</TextUnit>
    <TextUnit id="10935" loc="17.385">ἀργαλέης: καμάτῳ δὲ καὶ ἱδρῷ νωλεμὲς αἰεὶ</TextUnit>
    <TextUnit id="10936" loc="17.386">γούνατά τε κνῆμαί τε πόδες θ' ὑπένερθεν ἑκάστου</TextUnit>
    <TextUnit id="10937" loc="17.387">χεῖρές τ' ὀφθαλμοί τε παλάσσετο μαρναμένοιιν</TextUnit>
    <TextUnit id="10938" loc="17.388">ἀμφ' ἀγαθὸν θεράποντα ποδώκεος Αἰακίδαο.</TextUnit>
    <TextUnit id="10939" loc="17.389">ὡς δ' ὅτ' ἀνὴρ ταύροιο βοὸς μεγάλοιο βοείην</TextUnit>
    <TextUnit id="10940" loc="17.390">λαοῖσιν δώῃ τανύειν μεθύουσαν ἀλοιφῇ:</TextUnit>
    <TextUnit id="10941" loc="17.391">δεξάμενοι δ' ἄρα τοί γε διαστάντες τανύουσι</TextUnit>
    <TextUnit id="10942" loc="17.392">κυκλός', ἄφαρ δέ τε ἰκμὰς ἔβη, δύνει δέ τ' ἀλοιφὴ</TextUnit>
    <TextUnit id="10943" loc="17.393">πολλῶν ἑλκόντων, τάνυται δέ τε πᾶσα διὰ πρό:</TextUnit>
    <TextUnit id="10944" loc="17.394">ὣς οἵ γ' ἔνθα καὶ ἔνθα νέκυν ὀλίγῃ ἐνὶ χώρῃ</TextUnit>
    <TextUnit id="10945" loc="17.395">εἵλκεον ἀμφότεροι: μάλα δέ σφισιν ἔλπετο θυμὸς</TextUnit>
    <TextUnit id="10946" loc="17.396">Τρωσὶν μὲν ἐρύειν προτὶ ̓́Ιλιον, αὐτὰρ ̓Αχαιοῖς</TextUnit>
    <TextUnit id="10947" loc="17.397">νῆας ἔπι γλαφυράς: περὶ δ' αὐτοῦ μῶλος ὀρώρει</TextUnit>
    <TextUnit id="10948" loc="17.398">ἄγριος: οὐδέ κ' ̓́Αρης λαοσσόος οὐδέ κ' ̓Αθήνη</TextUnit>
    <TextUnit id="10949" loc="17.399">τόν γε ἰδοῦς' ὀνόσαιτ', οὐδ' εἰ μάλα μιν χόλος ἵκοι:</TextUnit>
    <TextUnit id="10950" loc="17.400">τοῖον Ζεὺς ἐπὶ Πατρόκλῳ ἀνδρῶν τε καὶ ἵππων</TextUnit>
    <TextUnit id="10951" loc="17.401">ἤματι τῷ ἐτάνυσσε κακὸν πόνον: οὐδ' ἄρα πώ τι</TextUnit>
    <TextUnit id="10952" loc="17.402">ᾔδεε Πάτροκλον τεθνηότα δῖος ̓Αχιλλεύς:</TextUnit>
    <TextUnit id="10953" loc="17.403">πολλὸν γὰρ ῥ' ἀπάνευθε νεῶν μάρναντο θοάων</TextUnit>
    <TextUnit id="10954" loc="17.404">τείχει ὕπο Τρώων: τό μιν οὔ ποτε ἔλπετο θυμῷ</TextUnit>
    <TextUnit id="10955" loc="17.405">τεθνάμεν, ἀλλὰ ζωὸν ἐνιχριμφθέντα πύλῃσιν</TextUnit>
    <TextUnit id="10956" loc="17.406">ἂψ ἀπονοστήσειν, ἐπεὶ οὐδὲ τὸ ἔλπετο πάμπαν</TextUnit>
    <TextUnit id="10957" loc="17.407">ἐκπέρσειν πτολίεθρον ἄνευ ἕθεν, οὐδὲ σὺν αὐτῷ:</TextUnit>
    <TextUnit id="10958" loc="17.408">πολλάκι γὰρ τό γε μητρὸς ἐπεύθετο νόσφιν ἀκούων,</TextUnit>
    <TextUnit id="10959" loc="17.409">ἥ οἱ ἀπαγγέλλεσκε Διὸς μεγάλοιο νόημα.</TextUnit>
    <TextUnit id="10960" loc="17.410">δὴ τότε γ' οὔ οἱ ἔειπε κακὸν τόσον ὅσσον ἐτύχθη</TextUnit>
    <TextUnit id="10961" loc="17.411">μήτηρ, ὅττί ῥά οἱ πολὺ φίλτατος ὤλεθ' ἑταῖρος.</TextUnit>
    <TextUnit id="10962" loc="17.412">οἳ δ' αἰεὶ περὶ νεκρὸν ἀκαχμένα δούρατ' ἔχοντες</TextUnit>
    <TextUnit id="10963" loc="17.413">νωλεμὲς ἐγχρίμπτοντο καὶ ἀλλήλους ἐνάριζον:</TextUnit>
    <TextUnit id="10964" loc="17.414">ὧδε δέ τις εἴπεσκεν ̓Αχαιῶν χαλκοχιτώνων:</TextUnit>
    <TextUnit id="10965" loc="17.415">ὦ φίλοι οὐ μὰν ἧμιν ἐϋκλεὲς ἀπονέεσθαι</TextUnit>
    <TextUnit id="10966" loc="17.416">νῆας ἔπι γλαφυράς, ἀλλ' αὐτοῦ γαῖα μέλαινα</TextUnit>
    <TextUnit id="10967" loc="17.417">πᾶσι χάνοι: τό κεν ἧμιν ἄφαρ πολὺ κέρδιον εἴη</TextUnit>
    <TextUnit id="10968" loc="17.418">εἰ τοῦτον Τρώεσσι μεθήσομεν ἱπποδάμοισιν</TextUnit>
    <TextUnit id="10969" loc="17.419">ἄστυ πότι σφέτερον ἐρύσαι καὶ κῦδος ἀρέσθαι.</TextUnit>
    <TextUnit id="10970" loc="17.420">ὣς δέ τις αὖ Τρώων μεγαθύμων αὐδήσασκεν:</TextUnit>
    <TextUnit id="10971" loc="17.421">ὦ φίλοι, εἰ καὶ μοῖρα παρ' ἀνέρι τῷδε δαμῆναι</TextUnit>
    <TextUnit id="10972" loc="17.422">πάντας ὁμῶς, μή πώ τις ἐρωείτω πολέμοιο.</TextUnit>
    <TextUnit id="10973" loc="17.423">ὣς ἄρα τις εἴπεσκε, μένος δ' ὄρσασκεν ἑκάστου.</TextUnit>
    <TextUnit id="10974" loc="17.424">ὣς οἳ μὲν μάρναντο, σιδήρειος δ' ὀρυμαγδὸς</TextUnit>
    <TextUnit id="10975" loc="17.425">χάλκεον οὐρανὸν ἷκε δι' αἰθέρος ἀτρυγέτοιο:</TextUnit>
    <TextUnit id="10976" loc="17.426">ἵπποι δ' Αἰακίδαο μάχης ἀπάνευθεν ἐόντες</TextUnit>
    <TextUnit id="10977" loc="17.427">κλαῖον, ἐπεὶ δὴ πρῶτα πυθέσθην ἡνιόχοιο</TextUnit>
    <TextUnit id="10978" loc="17.428">ἐν κονίῃσι πεσόντος ὑφ' ̔́Εκτορος ἀνδροφόνοιο.</TextUnit>
    <TextUnit id="10979" loc="17.429">ἦ μὰν Αὐτομέδων Διώρεος ἄλκιμος υἱὸς</TextUnit>
    <TextUnit id="10980" loc="17.430">πολλὰ μὲν ἂρ μάστιγι θοῇ ἐπεμαίετο θείνων,</TextUnit>
    <TextUnit id="10981" loc="17.431">πολλὰ δὲ μειλιχίοισι προσηύδα, πολλὰ δ' ἀρειῇ:</TextUnit>
    <TextUnit id="10982" loc="17.432">τὼ δ' οὔτ' ἂψ ἐπὶ νῆας ἐπὶ πλατὺν ̔Ελλήσποντον</TextUnit>
    <TextUnit id="10983" loc="17.433">ἠθελέτην ἰέναι οὔτ' ἐς πόλεμον μετ' ̓Αχαιούς,</TextUnit>
    <TextUnit id="10984" loc="17.434">ἀλλ' ὥς τε στήλη μένει ἔμπεδον, ἥ τ' ἐπὶ τύμβῳ</TextUnit>
    <TextUnit id="10985" loc="17.435">ἀνέρος ἑστήκῃ τεθνηότος ἠὲ γυναικός,</TextUnit>
    <TextUnit id="10986" loc="17.436">ὣς μένον ἀσφαλέως περικαλλέα δίφρον ἔχοντες</TextUnit>
    <TextUnit id="10987" loc="17.437">οὔδει ἐνισκίμψαντε καρήατα: δάκρυα δέ σφι</TextUnit>
    <TextUnit id="10988" loc="17.438">θερμὰ κατὰ βλεφάρων χαμάδις ῥέε μυρομένοισιν</TextUnit>
    <TextUnit id="10989" loc="17.439">ἡνιόχοιο πόθῳ: θαλερὴ δ' ἐμιαίνετο χαίτη</TextUnit>
    <TextUnit id="10990" loc="17.440">ζεύγλης ἐξεριποῦσα παρὰ ζυγὸν ἀμφοτέρωθεν.</TextUnit>
    <TextUnit id="10991" loc="17.441">μυρομένω δ' ἄρα τώ γε ἰδὼν ἐλέησε Κρονίων,</TextUnit>
    <TextUnit id="10992" loc="17.442">κινήσας δὲ κάρη προτὶ ὃν μυθήσατο θυμόν:</TextUnit>
    <TextUnit id="10993" loc="17.443">ἆ δειλώ, τί σφῶϊ δόμεν Πηλῆϊ ἄνακτι</TextUnit>
    <TextUnit id="10994" loc="17.444">θνητῷ, ὑμεῖς δ' ἐστὸν ἀγήρω τ' ἀθανάτω τε;</TextUnit>
    <TextUnit id="10995" loc="17.445">ἦ ἵνα δυστήνοισι μετ' ἀνδράσιν ἄλγε' ἔχητον;</TextUnit>
    <TextUnit id="10996" loc="17.446">οὐ μὲν γάρ τί πού ἐστιν ὀϊζυρώτερον ἀνδρὸς</TextUnit>
    <TextUnit id="10997" loc="17.447">πάντων, ὅσσά τε γαῖαν ἔπι πνείει τε καὶ ἕρπει.</TextUnit>
    <TextUnit id="10998" loc="17.448">ἀλλ' οὐ μὰν ὑμῖν γε καὶ ἅρμασι δαιδαλέοισιν</TextUnit>
    <TextUnit id="10999" loc="17.449">̔́Εκτωρ Πριαμίδης ἐποχήσεται: οὐ γὰρ ἐάσω.</TextUnit>
    <TextUnit id="11000" loc="17.450">ἦ οὐχ ἅλις ὡς καὶ τεύχε' ἔχει καὶ ἐπεύχεται αὔτως;</TextUnit>
    <TextUnit id="11001" loc="17.451">σφῶϊν δ' ἐν γούνεσσι βαλῶ μένος ἠδ' ἐνὶ θυμῷ,</TextUnit>
    <TextUnit id="11002" loc="17.452">ὄφρα καὶ Αὐτομέδοντα σαώσετον ἐκ πολέμοιο</TextUnit>
    <TextUnit id="11003" loc="17.453">νῆας ἔπι γλαφυράς: ἔτι γάρ σφισι κῦδος ὀρέξω</TextUnit>
    <TextUnit id="11004" loc="17.454">κτείνειν, εἰς ὅ κε νῆας ἐϋσσέλμους ἀφίκωνται</TextUnit>
    <TextUnit id="11005" loc="17.455">δύῃ τ' ἠέλιος καὶ ἐπὶ κνέφας ἱερὸν ἔλθῃ:</TextUnit>
    <TextUnit id="11006" loc="17.456">ὣς εἰπὼν ἵπποισιν ἐνέπνευσεν μένος ἠύ̈.</TextUnit>
    <TextUnit id="11007" loc="17.457">τὼ δ' ἀπὸ χαιτάων κονίην οὖδας δὲ βαλόντε</TextUnit>
    <TextUnit id="11008" loc="17.458">ῥίμφα φέρον θοὸν ἅρμα μετὰ Τρῶας καὶ ̓Αχαιούς.</TextUnit>
    <TextUnit id="11009" loc="17.459">τοῖσι δ' ἐπ' Αὐτομέδων μάχετ' ἀχνύμενός περ ἑταίρου</TextUnit>
    <TextUnit id="11010" loc="17.460">ἵπποις ἀί̈σσων ὥς τ' αἰγυπιὸς μετὰ χῆνας:</TextUnit>
    <TextUnit id="11011" loc="17.461">ῥέα μὲν γὰρ φεύγεσκεν ὑπ' ἐκ Τρώων ὀρυμαγδοῦ,</TextUnit>
    <TextUnit id="11012" loc="17.462">ῥεῖα δ' ἐπαί̈ξασκε πολὺν καθ' ὅμιλον ὀπάζων.</TextUnit>
    <TextUnit id="11013" loc="17.463">ἀλλ' οὐχ ᾕρει φῶτας ὅτε σεύαιτο διώκειν:</TextUnit>
    <TextUnit id="11014" loc="17.464">οὐ γάρ πως ἦν οἶον ἐόνθ' ἱερῷ ἐνὶ δίφρῳ</TextUnit>
    <TextUnit id="11015" loc="17.465">ἔγχει ἐφορμᾶσθαι καὶ ἐπίσχειν ὠκέας ἵππους.</TextUnit>
    <TextUnit id="11016" loc="17.466">ὀψὲ δὲ δή μιν ἑταῖρος ἀνὴρ ἴδεν ὀφθαλμοῖσιν</TextUnit>
    <TextUnit id="11017" loc="17.467">̓Αλκιμέδων υἱὸς Λαέρκεος Αἱμονίδαο:</TextUnit>
    <TextUnit id="11018" loc="17.468">στῆ δ' ὄπιθεν δίφροιο καὶ Αὐτομέδοντα προσηύδα:</TextUnit>
    <TextUnit id="11019" loc="17.469">Αὐτόμεδον, τίς τοί νυ θεῶν νηκερδέα βουλὴν</TextUnit>
    <TextUnit id="11020" loc="17.470">ἐν στήθεσσιν ἔθηκε, καὶ ἐξέλετο φρένας ἐσθλάς;</TextUnit>
    <TextUnit id="11021" loc="17.471">οἷον πρὸς Τρῶας μάχεαι πρώτῳ ἐν ὁμίλῳ</TextUnit>
    <TextUnit id="11022" loc="17.472">μοῦνος: ἀτάρ τοι ἑταῖρος ἀπέκτατο, τεύχεα δ' ̔́Εκτωρ</TextUnit>
    <TextUnit id="11023" loc="17.473">αὐτὸς ἔχων ὤμοισιν ἀγάλλεται Αἰακίδαο.</TextUnit>
    <TextUnit id="11024" loc="17.474">τὸν δ' αὖτ' Αὐτομέδων προσέφη Διώρεος υἱός:</TextUnit>
    <TextUnit id="11025" loc="17.475">̓Αλκίμεδον τίς γάρ τοι ̓Αχαιῶν ἄλλος ὁμοῖος</TextUnit>
    <TextUnit id="11026" loc="17.476">ἵππων ἀθανάτων ἐχέμεν δμῆσίν τε μένος τε,</TextUnit>
    <TextUnit id="11027" loc="17.477">εἰ μὴ Πάτροκλος θεόφιν μήστωρ ἀτάλαντος</TextUnit>
    <TextUnit id="11028" loc="17.478">ζωὸς ἐών; νῦν αὖ θάνατος καὶ μοῖρα κιχάνει.</TextUnit>
    <TextUnit id="11029" loc="17.479">ἀλλὰ σὺ μὲν μάστιγα καὶ ἡνία σιγαλόεντα</TextUnit>
    <TextUnit id="11030" loc="17.480">δέξαι, ἐγὼ δ' ἵππων ἀποβήσομαι, ὄφρα μάχωμαι.</TextUnit>
    <TextUnit id="11031" loc="17.481">ὣς ἔφατ', ̓Αλκιμέδων δὲ βοηθόον ἅρμ' ἐπορούσας</TextUnit>
    <TextUnit id="11032" loc="17.482">καρπαλίμως μάστιγα καὶ ἡνία λάζετο χερσίν,</TextUnit>
    <TextUnit id="11033" loc="17.483">Αὐτομέδων δ' ἀπόρουσε: νόησε δὲ φαίδιμος ̔́Εκτωρ,</TextUnit>
    <TextUnit id="11034" loc="17.484">αὐτίκα δ' Αἰνείαν προσεφώνεεν ἐγγὺς ἐόντα:</TextUnit>
    <TextUnit id="11035" loc="17.485">Αἰνεία Τρώων βουληφόρε χαλκοχιτώνων</TextUnit>
    <TextUnit id="11036" loc="17.486">ἵππω τώδ' ἐνόησα ποδώκεος Αἰακίδαο</TextUnit>
    <TextUnit id="11037" loc="17.487">ἐς πόλεμον προφανέντε σὺν ἡνιόχοισι κακοῖσι:</TextUnit>
    <TextUnit id="11038" loc="17.488">τώ κεν ἐελποίμην αἱρησέμεν, εἰ σύ γε θυμῷ</TextUnit>
    <TextUnit id="11039" loc="17.489">σῷ ἐθέλεις, ἐπεὶ οὐκ ἂν ἐφορμηθέντε γε νῶϊ</TextUnit>
    <TextUnit id="11040" loc="17.490">τλαῖεν ἐναντίβιον στάντες μαχέσασθαι ̓́Αρηϊ.</TextUnit>
    <TextUnit id="11041" loc="17.491">ὣς ἔφατ', οὐδ' ἀπίθησεν ἐὺ̈ς πάϊς ̓Αγχίσαο.</TextUnit>
    <TextUnit id="11042" loc="17.492">τὼ δ' ἰθὺς βήτην βοέῃς εἰλυμένω ὤμους</TextUnit>
    <TextUnit id="11043" loc="17.493">αὔῃσι στερεῇσι: πολὺς δ' ἐπελήλατο χαλκός.</TextUnit>
    <TextUnit id="11044" loc="17.494">τοῖσι δ' ἅμα Χρομίος τε καὶ ̓́Αρητος θεοειδὴς</TextUnit>
    <TextUnit id="11045" loc="17.495">ἤϊσαν ἀμφότεροι: μάλα δέ σφισιν ἔλπετο θυμὸς</TextUnit>
    <TextUnit id="11046" loc="17.496">αὐτώ τε κτενέειν ἐλάαν τ' ἐριαύχενας ἵππους</TextUnit>
    <TextUnit id="11047" loc="17.497">νήπιοι, οὐδ' ἄρ' ἔμελλον ἀναιμωτί γε νέεσθαι</TextUnit>
    <TextUnit id="11048" loc="17.498">αὖτις ἀπ' Αὐτομέδοντος. ὃ δ' εὐξάμενος Διὶ πατρὶ</TextUnit>
    <TextUnit id="11049" loc="17.499">ἀλκῆς καὶ σθένεος πλῆτο φρένας ἀμφὶ μελαίνας:</TextUnit>
    <TextUnit id="11050" loc="17.500">αὐτίκα δ' ̓Αλκιμέδοντα προσηύδα πιστὸν ἑταῖρον:</TextUnit>
    <TextUnit id="11051" loc="17.501">̓Αλκίμεδον μὴ δή μοι ἀπόπροθεν ἰσχέμεν ἵππους,</TextUnit>
    <TextUnit id="11052" loc="17.502">ἀλλὰ μάλ' ἐμπνείοντε μεταφρένῳ: οὐ γὰρ ἔγωγε</TextUnit>
    <TextUnit id="11053" loc="17.503">̔́Εκτορα Πριαμίδην μένεος σχήσεσθαι ὀί̈ω,</TextUnit>
    <TextUnit id="11054" loc="17.504">πρίν γ' ἐπ' ̓Αχιλλῆος καλλίτριχε βήμεναι ἵππω</TextUnit>
    <TextUnit id="11055" loc="17.505">νῶϊ κατακτείναντα, φοβῆσαί τε στίχας ἀνδρῶν</TextUnit>
    <TextUnit id="11056" loc="17.506">̓Αργείων, ἤ κ' αὐτὸς ἐνὶ πρώτοισιν ἁλοίη.</TextUnit>
    <TextUnit id="11057" loc="17.507">ὣς εἰπὼν Αἴαντε καλέσσατο καὶ Μενέλαον:</TextUnit>
    <TextUnit id="11058" loc="17.508">Αἴαντ' ̓Αργείων ἡγήτορε καὶ Μενέλαε</TextUnit>
    <TextUnit id="11059" loc="17.509">ἤτοι μὲν τὸν νεκρὸν ἐπιτράπεθ' οἵ περ ἄριστοι</TextUnit>
    <TextUnit id="11060" loc="17.510">ἀμφ' αὐτῷ βεβάμεν καὶ ἀμύνεσθαι στίχας ἀνδρῶν,</TextUnit>
    <TextUnit id="11061" loc="17.511">νῶϊν δὲ ζωοῖσιν ἀμύνετε νηλεὲς ἦμαρ:</TextUnit>
    <TextUnit id="11062" loc="17.512">τῇδε γὰρ ἔβρισαν πόλεμον κάτα δακρυόεντα</TextUnit>
    <TextUnit id="11063" loc="17.513">̔́Εκτωρ Αἰνείας θ', οἳ Τρώων εἰσὶν ἄριστοι.</TextUnit>
    <TextUnit id="11064" loc="17.514">ἀλλ' ἤτοι μὲν ταῦτα θεῶν ἐν γούνασι κεῖται:</TextUnit>
    <TextUnit id="11065" loc="17.515">ἥσω γὰρ καὶ ἐγώ, τὰ δέ κεν Διὶ πάντα μελήσει.</TextUnit>
    <TextUnit id="11066" loc="17.516">ἦ ῥα, καὶ ἀμπεπαλὼν προί̈ει δολιχόσκιον ἔγχος,</TextUnit>
    <TextUnit id="11067" loc="17.517">καὶ βάλεν ̓Αρήτοιο κατ' ἀσπίδα πάντος' ἐί̈σην:</TextUnit>
    <TextUnit id="11068" loc="17.518">ἣ δ' οὐκ ἔγχος ἔρυτο, διὰ πρὸ δὲ εἴσατο χαλκός,</TextUnit>
    <TextUnit id="11069" loc="17.519">νειαίρῃ δ' ἐν γαστρὶ διὰ ζωστῆρος ἔλασσεν.</TextUnit>
    <TextUnit id="11070" loc="17.520">ὡς δ' ὅτ' ἂν ὀξὺν ἔχων πέλεκυν αἰζήϊος ἀνὴρ</TextUnit>
    <TextUnit id="11071" loc="17.521">κόψας ἐξόπιθεν κεράων βοὸς ἀγραύλοιο</TextUnit>
    <TextUnit id="11072" loc="17.522">ἶνα τάμῃ διὰ πᾶσαν, ὃ δὲ προθορὼν ἐρίπῃσιν,</TextUnit>
    <TextUnit id="11073" loc="17.523">ὣς ἄρ' ὅ γε προθορὼν πέσεν ὕπτιος: ἐν δέ οἱ ἔγχος</TextUnit>
    <TextUnit id="11074" loc="17.524">νηδυίοισι μάλ' ὀξὺ κραδαινόμενον λύε γυῖα.</TextUnit>
    <TextUnit id="11075" loc="17.525">̔́Εκτωρ δ' Αὐτομέδοντος ἀκόντισε δουρὶ φαεινῷ:</TextUnit>
    <TextUnit id="11076" loc="17.526">ἀλλ' ὃ μὲν ἄντα ἰδὼν ἠλεύατο χάλκεον ἔγχος:</TextUnit>
    <TextUnit id="11077" loc="17.527">πρόσσω γὰρ κατέκυψε, τὸ δ' ἐξόπιθεν δόρυ μακρὸν</TextUnit>
    <TextUnit id="11078" loc="17.528">οὔδει ἐνισκίμφθη, ἐπὶ δ' οὐρίαχος πελεμίχθη</TextUnit>
    <TextUnit id="11079" loc="17.529">ἔγχεος: ἔνθα δ' ἔπειτ' ἀφίει μένος ὄβριμος ̓́Αρης.</TextUnit>
    <TextUnit id="11080" loc="17.530">καί νύ κε δὴ ξιφέεσς' αὐτοσχεδὸν ὁρμηθήτην</TextUnit>
    <TextUnit id="11081" loc="17.531">εἰ μή σφω' Αἴαντε διέκριναν μεμαῶτε,</TextUnit>
    <TextUnit id="11082" loc="17.532">οἵ ῥ' ἦλθον καθ' ὅμιλον ἑταίρου κικλήσκοντος:</TextUnit>
    <TextUnit id="11083" loc="17.533">τοὺς ὑποταρβήσαντες ἐχώρησαν πάλιν αὖτις</TextUnit>
    <TextUnit id="11084" loc="17.534">̔́Εκτωρ Αἰνείας τ' ἠδὲ Χρομίος θεοειδής,</TextUnit>
    <TextUnit id="11085" loc="17.535">̓́Αρητον δὲ κατ' αὖθι λίπον δεδαϊγμένον ἦτορ</TextUnit>
    <TextUnit id="11086" loc="17.536">κείμενον: Αὐτομέδων δὲ θοῷ ἀτάλαντος ̓́Αρηϊ</TextUnit>
    <TextUnit id="11087" loc="17.537">τεύχεά τ' ἐξενάριξε καὶ εὐχόμενος ἔπος ηὔδα:</TextUnit>
    <TextUnit id="11088" loc="17.538">ἦ δὴ μὰν ὀλίγον γε Μενοιτιάδαο θανόντος</TextUnit>
    <TextUnit id="11089" loc="17.539">κῆρ ἄχεος μεθέηκα χερείονά περ καταπέφνων.</TextUnit>
    <TextUnit id="11090" loc="17.540">ὣς εἰπὼν ἐς δίφρον ἑλὼν ἔναρα βροτόεντα</TextUnit>
    <TextUnit id="11091" loc="17.541">θῆκ', ἂν δ' αὐτὸς ἔβαινε πόδας καὶ χεῖρας ὕπερθεν</TextUnit>
    <TextUnit id="11092" loc="17.542">αἱματόεις ὥς τίς τε λέων κατὰ ταῦρον ἐδηδώς.</TextUnit>
    <TextUnit id="11093" loc="17.543">ἂψ δ' ἐπὶ Πατρόκλῳ τέτατο κρατερὴ ὑσμίνη</TextUnit>
    <TextUnit id="11094" loc="17.544">ἀργαλέη πολύδακρυς, ἔγειρε δὲ νεῖκος ̓Αθήνη</TextUnit>
    <TextUnit id="11095" loc="17.545">οὐρανόθεν καταβᾶσα: προῆκε γὰρ εὐρύοπα Ζεὺς</TextUnit>
    <TextUnit id="11096" loc="17.546">ὀρνύμεναι Δαναούς: δὴ γὰρ νόος ἐτράπετ' αὐτοῦ.</TextUnit>
    <TextUnit id="11097" loc="17.547">ἠύ̈τε πορφυρέην ἶριν θνητοῖσι τανύσσῃ</TextUnit>
    <TextUnit id="11098" loc="17.548">Ζεὺς ἐξ οὐρανόθεν τέρας ἔμμεναι ἢ πολέμοιο</TextUnit>
    <TextUnit id="11099" loc="17.549">ἢ καὶ χειμῶνος δυσθαλπέος, ὅς ῥά τε ἔργων</TextUnit>
    <TextUnit id="11100" loc="17.550">ἀνθρώπους ἀνέπαυσεν ἐπὶ χθονί, μῆλα δὲ κήδει,</TextUnit>
    <TextUnit id="11101" loc="17.551">ὣς ἣ πορφυρέῃ νεφέλῃ πυκάσασα ἓ αὐτὴν</TextUnit>
    <TextUnit id="11102" loc="17.552">δύσετ' ̓Αχαιῶν ἔθνος, ἔγειρε δὲ φῶτα ἕκαστον.</TextUnit>
    <TextUnit id="11103" loc="17.553">πρῶτον δ' ̓Ατρέος υἱὸν ἐποτρύνουσα προσηύδα</TextUnit>
    <TextUnit id="11104" loc="17.554">ἴφθιμον Μενέλαον: ὃ γάρ ῥά οἱ ἐγγύθεν ἦεν:</TextUnit>
    <TextUnit id="11105" loc="17.555">εἰσαμένη Φοίνικι δέμας καὶ ἀτειρέα φωνήν:</TextUnit>
    <TextUnit id="11106" loc="17.556">σοὶ μὲν δὴ Μενέλαε κατηφείη καὶ ὄνειδος</TextUnit>
    <TextUnit id="11107" loc="17.557">ἔσσεται εἴ κ' ̓Αχιλῆος ἀγαυοῦ πιστὸν ἑταῖρον</TextUnit>
    <TextUnit id="11108" loc="17.558">τείχει ὕπο Τρώων ταχέες κύνες ἑλκήσουσιν.</TextUnit>
    <TextUnit id="11109" loc="17.559">ἀλλ' ἔχεο κρατερῶς, ὄτρυνε δὲ λαὸν ἅπαντα.</TextUnit>
    <TextUnit id="11110" loc="17.560">τὴν δ' αὖτε προσέειπε βοὴν ἀγαθὸς Μενέλαος:</TextUnit>
    <TextUnit id="11111" loc="17.561">Φοῖνιξ ἄττα γεραιὲ παλαιγενές, εἰ γὰρ ̓Αθήνη</TextUnit>
    <TextUnit id="11112" loc="17.562">δοίη κάρτος ἐμοί, βελέων δ' ἀπερύκοι ἐρωήν:</TextUnit>
    <TextUnit id="11113" loc="17.563">τώ κεν ἔγωγ' ἐθέλοιμι παρεστάμεναι καὶ ἀμύνειν</TextUnit>
    <TextUnit id="11114" loc="17.564">Πατρόκλῳ: μάλα γάρ με θανὼν ἐσεμάσσατο θυμόν.</TextUnit>
    <TextUnit id="11115" loc="17.565">ἀλλ' ̔́Εκτωρ πυρὸς αἰνὸν ἔχει μένος, οὐδ' ἀπολήγει</TextUnit>
    <TextUnit id="11116" loc="17.566">χαλκῷ δηϊόων: τῷ γὰρ Ζεὺς κῦδος ὀπάζει.</TextUnit>
    <TextUnit id="11117" loc="17.567">ὣς φάτο, γήθησεν δὲ θεὰ γλαυκῶπις ̓Αθήνη,</TextUnit>
    <TextUnit id="11118" loc="17.568">ὅττί ῥά οἱ πάμπρωτα θεῶν ἠρήσατο πάντων.</TextUnit>
    <TextUnit id="11119" loc="17.569">ἐν δὲ βίην ὤμοισι καὶ ἐν γούνεσσιν ἔθηκε,</TextUnit>
    <TextUnit id="11120" loc="17.570">καί οἱ μυίης θάρσος ἐνὶ στήθεσσιν ἐνῆκεν,</TextUnit>
    <TextUnit id="11121" loc="17.571">ἥ τε καὶ ἐργομένη μάλα περ χροὸς ἀνδρομέοιο</TextUnit>
    <TextUnit id="11122" loc="17.572">ἰσχανάᾳ δακέειν, λαρόν τέ οἱ αἷμ' ἀνθρώπου:</TextUnit>
    <TextUnit id="11123" loc="17.573">τοίου μιν θάρσευς πλῆσε φρένας ἀμφὶ μελαίνας,</TextUnit>
    <TextUnit id="11124" loc="17.574">βῆ δ' ἐπὶ Πατρόκλῳ, καὶ ἀκόντισε δουρὶ φαεινῷ.</TextUnit>
    <TextUnit id="11125" loc="17.575">ἔσκε δ' ἐνὶ Τρώεσσι Ποδῆς υἱὸς ̓Ηετίωνος</TextUnit>
    <TextUnit id="11126" loc="17.576">ἀφνειός τ' ἀγαθός τε: μάλιστα δέ μιν τίεν ̔́Εκτωρ</TextUnit>
    <TextUnit id="11127" loc="17.577">δήμου, ἐπεί οἱ ἑταῖρος ἔην φίλος εἰλαπιναστής:</TextUnit>
    <TextUnit id="11128" loc="17.578">τόν ῥα κατὰ ζωστῆρα βάλε ξανθὸς Μενέλαος</TextUnit>
    <TextUnit id="11129" loc="17.579">ἀί̈ξαντα φόβον δέ, διὰ πρὸ δὲ χαλκὸν ἔλασσε:</TextUnit>
    <TextUnit id="11130" loc="17.580">δούπησεν δὲ πεσών: ἀτὰρ ̓Ατρεί̈δης Μενέλαος</TextUnit>
    <TextUnit id="11131" loc="17.581">νεκρὸν ὑπ' ἐκ Τρώων ἔρυσεν μετὰ ἔθνος ἑταίρων.</TextUnit>
    <TextUnit id="11132" loc="17.582">̔́Εκτορα δ' ἐγγύθεν ἱστάμενος ὄτρυνεν ̓Απόλλων</TextUnit>
    <TextUnit id="11133" loc="17.583">Φαίνοπι ̓Ασιάδῃ ἐναλίγκιος, ὅς οἱ ἁπάντων</TextUnit>
    <TextUnit id="11134" loc="17.584">ξείνων φίλτατος ἔσκεν ̓Αβυδόθι οἰκία ναίων:</TextUnit>
    <TextUnit id="11135" loc="17.585">τῷ μιν ἐεισάμενος προσέφη ἑκάεργος ̓Απόλλων:</TextUnit>
    <TextUnit id="11136" loc="17.586">̔́Εκτορ τίς κέ ς' ἔτ' ἄλλος ̓Αχαιῶν ταρβήσειεν;</TextUnit>
    <TextUnit id="11137" loc="17.587">οἷον δὴ Μενέλαον ὑπέτρεσας, ὃς τὸ πάρος γε</TextUnit>
    <TextUnit id="11138" loc="17.588">μαλθακὸς αἰχμητής: νῦν δ' οἴχεται οἶος ἀείρας</TextUnit>
    <TextUnit id="11139" loc="17.589">νεκρὸν ὑπ' ἐκ Τρώων, σὸν δ' ἔκτανε πιστὸν ἑταῖρον</TextUnit>
    <TextUnit id="11140" loc="17.590">ἐσθλὸν ἐνὶ προμάχοισι Ποδῆν υἱὸν ̓Ηετίωνος.</TextUnit>
    <TextUnit id="11141" loc="17.591">ὣς φάτο, τὸν δ' ἄχεος νεφέλη ἐκάλυψε μέλαινα,</TextUnit>
    <TextUnit id="11142" loc="17.592">βῆ δὲ διὰ προμάχων κεκορυθμένος αἴθοπι χαλκῷ.</TextUnit>
    <TextUnit id="11143" loc="17.593">καὶ τότ' ἄρα Κρονίδης ἕλετ' αἰγίδα θυσσανόεσσαν</TextUnit>
    <TextUnit id="11144" loc="17.594">μαρμαρέην, ̓́Ιδην δὲ κατὰ νεφέεσσι κάλυψεν,</TextUnit>
    <TextUnit id="11145" loc="17.595">ἀστράψας δὲ μάλα μεγάλ' ἔκτυπε, τὴν δὲ τίναξε,</TextUnit>
    <TextUnit id="11146" loc="17.596">νίκην δὲ Τρώεσσι δίδου, ἐφόβησε δ' ̓Αχαιούς.</TextUnit>
    <TextUnit id="11147" loc="17.597">πρῶτος Πηνέλεως Βοιώτιος ἦρχε φόβοιο.</TextUnit>
    <TextUnit id="11148" loc="17.598">βλῆτο γὰρ ὦμον δουρὶ πρόσω τετραμμένος αἰεὶ</TextUnit>
    <TextUnit id="11149" loc="17.599">ἄκρον ἐπιλίγδην: γράψεν δέ οἱ ὀστέον ἄχρις</TextUnit>
    <TextUnit id="11150" loc="17.600">αἰχμὴ Πουλυδάμαντος: ὃ γάρ ῥ' ἔβαλε σχεδὸν ἐλθών.</TextUnit>
    <TextUnit id="11151" loc="17.601">Λήϊτον αὖθ' ̔́Εκτωρ σχεδὸν οὔτασε χεῖρ' ἐπὶ καρπῷ</TextUnit>
    <TextUnit id="11152" loc="17.602">υἱὸν ̓Αλεκτρυόνος μεγαθύμου, παῦσε δὲ χάρμης:</TextUnit>
    <TextUnit id="11153" loc="17.603">τρέσσε δὲ παπτήνας, ἐπεὶ οὐκέτι ἔλπετο θυμῷ</TextUnit>
    <TextUnit id="11154" loc="17.604">ἔγχος ἔχων ἐν χειρὶ μαχήσεσθαι Τρώεσσιν.</TextUnit>
    <TextUnit id="11155" loc="17.605">̔́Εκτορα δ' ̓Ιδομενεὺς μετὰ Λήϊτον ὁρμηθέντα</TextUnit>
    <TextUnit id="11156" loc="17.606">βεβλήκει θώρηκα κατὰ στῆθος παρὰ μαζόν:</TextUnit>
    <TextUnit id="11157" loc="17.607">ἐν καυλῷ δ' ἐάγη δολιχὸν δόρυ, τοὶ δὲ βόησαν</TextUnit>
    <TextUnit id="11158" loc="17.608">Τρῶες: ὃ δ' ̓Ιδομενῆος ἀκόντισε Δευκαλίδαο</TextUnit>
    <TextUnit id="11159" loc="17.609">δίφρῳ ἐφεσταότος: τοῦ μέν ῥ' ἀπὸ τυτθὸν ἅμαρτεν:</TextUnit>
    <TextUnit id="11160" loc="17.610">αὐτὰρ ὃ Μηριόναο ὀπάονά θ' ἡνίοχόν τε</TextUnit>
    <TextUnit id="11161" loc="17.611">Κοίρανον, ὅς ῥ' ἐκ Λύκτου ἐϋκτιμένης ἕπετ' αὐτῷ:</TextUnit>
    <TextUnit id="11162" loc="17.612">πεζὸς γὰρ τὰ πρῶτα λιπὼν νέας ἀμφιελίσσας</TextUnit>
    <TextUnit id="11163" loc="17.613">ἤλυθε, καί κε Τρωσὶ μέγα κράτος ἐγγυάλιξεν,</TextUnit>
    <TextUnit id="11164" loc="17.614">εἰ μὴ Κοίρανος ὦκα ποδώκεας ἤλασεν ἵππους:</TextUnit>
    <TextUnit id="11165" loc="17.615">καὶ τῷ μὲν φάος ἦλθεν, ἄμυνε δὲ νηλεὲς ἦμαρ,</TextUnit>
    <TextUnit id="11166" loc="17.616">αὐτὸς δ' ὤλεσε θυμὸν ὑφ' ̔́Εκτορος ἀνδροφόνοιο:</TextUnit>
    <TextUnit id="11167" loc="17.617">τὸν βάλ' ὑπὸ γναθμοῖο καὶ οὔατος, ἐκ δ' ἄρ' ὀδόντας</TextUnit>
    <TextUnit id="11168" loc="17.618">ὦσε δόρυ πρυμνόν, διὰ δὲ γλῶσσαν τάμε μέσσην.</TextUnit>
    <TextUnit id="11169" loc="17.619">ἤριπε δ' ἐξ ὀχέων, κατὰ δ' ἡνία χεῦεν ἔραζε.</TextUnit>
    <TextUnit id="11170" loc="17.620">καὶ τά γε Μηριόνης ἔλαβεν χείρεσσι φίλῃσι</TextUnit>
    <TextUnit id="11171" loc="17.621">κύψας ἐκ πεδίοιο, καὶ ̓Ιδομενῆα προσηύδα:</TextUnit>
    <TextUnit id="11172" loc="17.622">μάστιε νῦν εἷός κε θοὰς ἐπὶ νῆας ἵκηαι:</TextUnit>
    <TextUnit id="11173" loc="17.623">γιγνώσκεις δὲ καὶ αὐτὸς ὅ τ' οὐκέτι κάρτος ̓Αχαιῶν.</TextUnit>
    <TextUnit id="11174" loc="17.624">ὣς ἔφατ', ̓Ιδομενεὺς δ' ἵμασεν καλλίτριχας ἵππους</TextUnit>
    <TextUnit id="11175" loc="17.625">νῆας ἔπι γλαφυράς: δὴ γὰρ δέος ἔμπεσε θυμῷ.</TextUnit>
    <TextUnit id="11176" loc="17.626">οὐδ' ἔλαθ' Αἴαντα μεγαλήτορα καὶ Μενέλαον</TextUnit>
    <TextUnit id="11177" loc="17.627">Ζεύς, ὅτε δὴ Τρώεσσι δίδου ἑτεραλκέα νίκην.</TextUnit>
    <TextUnit id="11178" loc="17.628">τοῖσι δὲ μύθων ἦρχε μέγας Τελαμώνιος Αἴας:</TextUnit>
    <TextUnit id="11179" loc="17.629">ὢ πόποι ἤδη μέν κε καὶ ὃς μάλα νήπιός ἐστι</TextUnit>
    <TextUnit id="11180" loc="17.630">γνοίη ὅτι Τρώεσσι πατὴρ Ζεὺς αὐτὸς ἀρήγει.</TextUnit>
    <TextUnit id="11181" loc="17.631">τῶν μὲν γὰρ πάντων βέλε' ἅπτεται ὅς τις ἀφήῃ</TextUnit>
    <TextUnit id="11182" loc="17.632">ἢ κακὸς ἢ ἀγαθός: Ζεὺς δ' ἔμπης πάντ' ἰθύνει:</TextUnit>
    <TextUnit id="11183" loc="17.633">ἡμῖν δ' αὔτως πᾶσιν ἐτώσια πίπτει ἔραζε.</TextUnit>
    <TextUnit id="11184" loc="17.634">ἀλλ' ἄγετ' αὐτοί περ φραζώμεθα μῆτιν ἀρίστην,</TextUnit>
    <TextUnit id="11185" loc="17.635">ἠμὲν ὅπως τὸν νεκρὸν ἐρύσσομεν, ἠδὲ καὶ αὐτοὶ</TextUnit>
    <TextUnit id="11186" loc="17.636">χάρμα φίλοις ἑτάροισι γενώμεθα νοστήσαντες,</TextUnit>
    <TextUnit id="11187" loc="17.637">οἵ που δεῦρ' ὁρόωντες ἀκηχέδατ', οὐδ' ἔτι φασὶν</TextUnit>
    <TextUnit id="11188" loc="17.638">̔́Εκτορος ἀνδροφόνοιο μένος καὶ χεῖρας ἀάπτους</TextUnit>
    <TextUnit id="11189" loc="17.639">σχήσεσθ', ἀλλ' ἐν νηυσὶ μελαίνῃσιν πεσέεσθαι.</TextUnit>
    <TextUnit id="11190" loc="17.640">εἴη δ' ὅς τις ἑταῖρος ἀπαγγείλειε τάχιστα</TextUnit>
    <TextUnit id="11191" loc="17.641">Πηλεί̈δῃ, ἐπεὶ οὔ μιν ὀί̈ομαι οὐδὲ πεπύσθαι</TextUnit>
    <TextUnit id="11192" loc="17.642">λυγρῆς ἀγγελίης, ὅτι οἱ φίλος ὤλεθ' ἑταῖρος.</TextUnit>
    <TextUnit id="11193" loc="17.643">ἀλλ' οὔ πῃ δύναμαι ἰδέειν τοιοῦτον ̓Αχαιῶν:</TextUnit>
    <TextUnit id="11194" loc="17.644">ἠέρι γὰρ κατέχονται ὁμῶς αὐτοί τε καὶ ἵπποι.</TextUnit>
    <TextUnit id="11195" loc="17.645">Ζεῦ πάτερ ἀλλὰ σὺ ῥῦσαι ὑπ' ἠέρος υἷας ̓Αχαιῶν,</TextUnit>
    <TextUnit id="11196" loc="17.646">ποίησον δ' αἴθρην, δὸς δ' ὀφθαλμοῖσιν ἰδέσθαι:</TextUnit>
    <TextUnit id="11197" loc="17.647">ἐν δὲ φάει καὶ ὄλεσσον, ἐπεί νύ τοι εὔαδεν οὕτως.</TextUnit>
    <TextUnit id="11198" loc="17.648">ὣς φάτο, τὸν δὲ πατὴρ ὀλοφύρατο δάκρυ χέοντα:</TextUnit>
    <TextUnit id="11199" loc="17.649">αὐτίκα δ' ἠέρα μὲν σκέδασεν καὶ ἀπῶσεν ὀμίχλην,</TextUnit>
    <TextUnit id="11200" loc="17.650">ἠέλιος δ' ἐπέλαμψε, μάχη δ' ἐπὶ πᾶσα φαάνθη:</TextUnit>
    <TextUnit id="11201" loc="17.651">καὶ τότ' ἄρ' Αἴας εἶπε βοὴν ἀγαθὸν Μενέλαον:</TextUnit>
    <TextUnit id="11202" loc="17.652">σκέπτεο νῦν Μενέλαε διοτρεφὲς αἴ κεν ἴδηαι</TextUnit>
    <TextUnit id="11203" loc="17.653">ζωὸν ἔτ' ̓Αντίλοχον μεγαθύμου Νέστορος υἱόν,</TextUnit>
    <TextUnit id="11204" loc="17.654">ὄτρυνον δ' ̓Αχιλῆϊ δαί̈φρονι θᾶσσον ἰόντα</TextUnit>
    <TextUnit id="11205" loc="17.655">εἰπεῖν ὅττι ῥά οἱ πολὺ φίλτατος ὤλεθ' ἑταῖρος.</TextUnit>
    <TextUnit id="11206" loc="17.656">ὣς ἔφατ', οὐδ' ἀπίθησε βοὴν ἀγαθὸς Μενέλαος,</TextUnit>
    <TextUnit id="11207" loc="17.657">βῆ δ' ἰέναι ὥς τίς τε λέων ἀπὸ μεσσαύλοιο,</TextUnit>
    <TextUnit id="11208" loc="17.658">ὅς τ' ἐπεὶ ἄρ κε κάμῃσι κύνας τ' ἄνδρας τ' ἐρεθίζων,</TextUnit>
    <TextUnit id="11209" loc="17.659">οἵ τέ μιν οὐκ εἰῶσι βοῶν ἐκ πῖαρ ἑλέσθαι</TextUnit>
    <TextUnit id="11210" loc="17.660">πάννυχοι ἐγρήσσοντες: ὃ δὲ κρειῶν ἐρατίζων</TextUnit>
    <TextUnit id="11211" loc="17.661">ἰθύει, ἀλλ' οὔ τι πρήσσει: θαμέες γὰρ ἄκοντες</TextUnit>
    <TextUnit id="11212" loc="17.662">ἀντίον ἀί̈σσουσι θρασειάων ἀπὸ χειρῶν,</TextUnit>
    <TextUnit id="11213" loc="17.663">καιόμεναί τε δεταί, τάς τε τρεῖ ἐσσύμενός περ:</TextUnit>
    <TextUnit id="11214" loc="17.664">ἠῶθεν δ' ἀπονόσφιν ἔβη τετιηότι θυμῷ:</TextUnit>
    <TextUnit id="11215" loc="17.665">ὣς ἀπὸ Πατρόκλοιο βοὴν ἀγαθὸς Μενέλαος</TextUnit>
    <TextUnit id="11216" loc="17.666">ἤϊε πόλλ' ἀέκων: περὶ γὰρ δίε μή μιν ̓Αχαιοὶ</TextUnit>
    <TextUnit id="11217" loc="17.667">ἀργαλέου πρὸ φόβοιο ἕλωρ δηί̈οισι λίποιεν.</TextUnit>
    <TextUnit id="11218" loc="17.668">πολλὰ δὲ Μηριόνῃ τε καὶ Αἰάντεσς' ἐπέτελλεν:</TextUnit>
    <TextUnit id="11219" loc="17.669">Αἴαντ' ̓Αργείων ἡγήτορε Μηριόνη τε</TextUnit>
    <TextUnit id="11220" loc="17.670">νῦν τις ἐνηείης Πατροκλῆος δειλοῖο</TextUnit>
    <TextUnit id="11221" loc="17.671">μνησάσθω: πᾶσιν γὰρ ἐπίστατο μείλιχος εἶναι</TextUnit>
    <TextUnit id="11222" loc="17.672">ζωὸς ἐών: νῦν αὖ θάνατος καὶ μοῖρα κιχάνει.</TextUnit>
    <TextUnit id="11223" loc="17.673">ὣς ἄρα φωνήσας ἀπέβη ξανθὸς Μενέλαος,</TextUnit>
    <TextUnit id="11224" loc="17.674">πάντοσε παπταίνων ὥς τ' αἰετός, ὅν ῥά τέ φασιν</TextUnit>
    <TextUnit id="11225" loc="17.675">ὀξύτατον δέρκεσθαι ὑπουρανίων πετεηνῶν,</TextUnit>
    <TextUnit id="11226" loc="17.676">ὅν τε καὶ ὑψόθ' ἐόντα πόδας ταχὺς οὐκ ἔλαθε πτὼξ</TextUnit>
    <TextUnit id="11227" loc="17.677">θάμνῳ ὑπ' ἀμφικόμῳ κατακείμενος, ἀλλά τ' ἐπ' αὐτῷ</TextUnit>
    <TextUnit id="11228" loc="17.678">ἔσσυτο, καί τέ μιν ὦκα λαβὼν ἐξείλετο θυμόν.</TextUnit>
    <TextUnit id="11229" loc="17.679">ὣς τότε σοὶ Μενέλαε διοτρεφὲς ὄσσε φαεινὼ</TextUnit>
    <TextUnit id="11230" loc="17.680">πάντοσε δινείσθην πολέων κατὰ ἔθνος ἑταίρων,</TextUnit>
    <TextUnit id="11231" loc="17.681">εἴ που Νέστορος υἱὸν ἔτι ζώοντα ἴδοιτο.</TextUnit>
    <TextUnit id="11232" loc="17.682">τὸν δὲ μάλ' αἶψ' ἐνόησε μάχης ἐπ' ἀριστερὰ πάσης</TextUnit>
    <TextUnit id="11233" loc="17.683">θαρσύνονθ' ἑτάρους καὶ ἐποτρύνοντα μάχεσθαι,</TextUnit>
    <TextUnit id="11234" loc="17.684">ἀγχοῦ δ' ἱστάμενος προσέφη ξανθὸς Μενέλαος:</TextUnit>
    <TextUnit id="11235" loc="17.685">̓Αντίλοχ' εἰ δ' ἄγε δεῦρο διοτρεφὲς ὄφρα πύθηαι</TextUnit>
    <TextUnit id="11236" loc="17.686">λυγρῆς ἀγγελίης, ἣ μὴ ὤφελλε γενέσθαι.</TextUnit>
    <TextUnit id="11237" loc="17.687">ἤδη μὲν σὲ καὶ αὐτὸν ὀί̈ομαι εἰσορόωντα</TextUnit>
    <TextUnit id="11238" loc="17.688">γιγνώσκειν ὅτι πῆμα θεὸς Δαναοῖσι κυλίνδει,</TextUnit>
    <TextUnit id="11239" loc="17.689">νίκη δὲ Τρώων: πέφαται δ' ὤριστος ̓Αχαιῶν</TextUnit>
    <TextUnit id="11240" loc="17.690">Πάτροκλος, μεγάλη δὲ ποθὴ Δαναοῖσι τέτυκται.</TextUnit>
    <TextUnit id="11241" loc="17.691">ἀλλὰ σύ γ' αἶψ' ̓Αχιλῆϊ θέων ἐπὶ νῆας ̓Αχαιῶν</TextUnit>
    <TextUnit id="11242" loc="17.692">εἰπεῖν, αἴ κε τάχιστα νέκυν ἐπὶ νῆα σαώσῃ</TextUnit>
    <TextUnit id="11243" loc="17.693">γυμνόν: ἀτὰρ τά γε τεύχε' ἔχει κορυθαίολος ̔́Εκτωρ.</TextUnit>
    <TextUnit id="11244" loc="17.694">ὣς ἔφατ', ̓Αντίλοχος δὲ κατέστυγε μῦθον ἀκούσας:</TextUnit>
    <TextUnit id="11245" loc="17.695">δὴν δέ μιν ἀμφασίη ἐπέων λάβε, τὼ δέ οἱ ὄσσε</TextUnit>
    <TextUnit id="11246" loc="17.696">δακρυόφι πλῆσθεν, θαλερὴ δέ οἱ ἔσχετο φωνή.</TextUnit>
    <TextUnit id="11247" loc="17.697">ἀλλ' οὐδ' ὧς Μενελάου ἐφημοσύνης ἀμέλησε,</TextUnit>
    <TextUnit id="11248" loc="17.698">βῆ δὲ θέειν, τὰ δὲ τεύχε' ἀμύμονι δῶκεν ἑταίρῳ</TextUnit>
    <TextUnit id="11249" loc="17.699">Λαοδόκῳ, ὅς οἱ σχεδὸν ἔστρεφε μώνυχας ἵππους.</TextUnit>
    <TextUnit id="11250" loc="17.700">τὸν μὲν δάκρυ χέοντα πόδες φέρον ἐκ πολέμοιο</TextUnit>
    <TextUnit id="11251" loc="17.701">Πηλεί̈δῃ ̓Αχιλῆϊ κακὸν ἔπος ἀγγελέοντα.</TextUnit>
    <TextUnit id="11252" loc="17.702">οὐδ' ἄρα σοὶ Μενέλαε διοτρεφὲς ἤθελε θυμὸς</TextUnit>
    <TextUnit id="11253" loc="17.703">τειρομένοις ἑτάροισιν ἀμυνέμεν, ἔνθεν ἀπῆλθεν</TextUnit>
    <TextUnit id="11254" loc="17.704">̓Αντίλοχος, μεγάλη δὲ ποθὴ Πυλίοισιν ἐτύχθη:</TextUnit>
    <TextUnit id="11255" loc="17.705">ἀλλ' ὅ γε τοῖσιν μὲν Θρασυμήδεα δῖον ἀνῆκεν,</TextUnit>
    <TextUnit id="11256" loc="17.706">αὐτὸς δ' αὖτ' ἐπὶ Πατρόκλῳ ἥρωϊ βεβήκει,</TextUnit>
    <TextUnit id="11257" loc="17.707">στῆ δὲ παρ' Αἰάντεσσι θέων, εἶθαρ δὲ προσηύδα:</TextUnit>
    <TextUnit id="11258" loc="17.708">κεῖνον μὲν δὴ νηυσὶν ἐπιπροέηκα θοῇσιν</TextUnit>
    <TextUnit id="11259" loc="17.709">ἐλθεῖν εἰς ̓Αχιλῆα πόδας ταχύν: οὐδέ μιν οἴω</TextUnit>
    <TextUnit id="11260" loc="17.710">νῦν ἰέναι μάλα περ κεχολωμένον ̔́Εκτορι δίῳ:</TextUnit>
    <TextUnit id="11261" loc="17.711">οὐ γάρ πως ἂν γυμνὸς ἐὼν Τρώεσσι μάχοιτο.</TextUnit>
    <TextUnit id="11262" loc="17.712">ἡμεῖς δ' αὐτοί περ φραζώμεθα μῆτιν ἀρίστην,</TextUnit>
    <TextUnit id="11263" loc="17.713">ἠμὲν ὅπως τὸν νεκρὸν ἐρύσσομεν, ἠδὲ καὶ αὐτοὶ</TextUnit>
    <TextUnit id="11264" loc="17.714">Τρώων ἐξ ἐνοπῆς θάνατον καὶ κῆρα φύγωμεν.</TextUnit>
    <TextUnit id="11265" loc="17.715">τὸν δ' ἠμείβετ' ἔπειτα μέγας Τελαμώνιος Αἴας:</TextUnit>
    <TextUnit id="11266" loc="17.716">πάντα κατ' αἶσαν ἔειπες ἀγακλεὲς ὦ Μενέλαε:</TextUnit>
    <TextUnit id="11267" loc="17.717">ἀλλὰ σὺ μὲν καὶ Μηριόνης ὑποδύντε μάλ' ὦκα</TextUnit>
    <TextUnit id="11268" loc="17.718">νεκρὸν ἀείραντες φέρετ' ἐκ πόνου: αὐτὰρ ὄπισθε</TextUnit>
    <TextUnit id="11269" loc="17.719">νῶϊ μαχησόμεθα Τρωσίν τε καὶ ̔́Εκτορι δίῳ</TextUnit>
    <TextUnit id="11270" loc="17.720">ἶσον θυμὸν ἔχοντες ὁμώνυμοι, οἳ τὸ πάρος περ</TextUnit>
    <TextUnit id="11271" loc="17.721">μίμνομεν ὀξὺν ̓́Αρηα παρ' ἀλλήλοισι μένοντες.</TextUnit>
    <TextUnit id="11272" loc="17.722">ὣς ἔφαθ', οἳ δ' ἄρα νεκρὸν ἀπὸ χθονὸς ἀγκάζοντο</TextUnit>
    <TextUnit id="11273" loc="17.723">ὕψι μάλα μεγάλως: ἐπὶ δ' ἴαχε λαὸς ὄπισθε</TextUnit>
    <TextUnit id="11274" loc="17.724">Τρωϊκός, ὡς εἴδοντο νέκυν αἴροντας ̓Αχαιούς.</TextUnit>
    <TextUnit id="11275" loc="17.725">ἴθυσαν δὲ κύνεσσιν ἐοικότες, οἵ τ' ἐπὶ κάπρῳ</TextUnit>
    <TextUnit id="11276" loc="17.726">βλημένῳ ἀί̈ξωσι πρὸ κούρων θηρητήρων:</TextUnit>
    <TextUnit id="11277" loc="17.727">ἕως μὲν γάρ τε θέουσι διαρραῖσαι μεμαῶτες,</TextUnit>
    <TextUnit id="11278" loc="17.728">ἀλλ' ὅτε δή ῥ' ἐν τοῖσιν ἑλίξεται ἀλκὶ πεποιθώς,</TextUnit>
    <TextUnit id="11279" loc="17.729">ἄψ τ' ἀνεχώρησαν διά τ' ἔτρεσαν ἄλλυδις ἄλλος.</TextUnit>
    <TextUnit id="11280" loc="17.730">ὣς Τρῶες εἷος μὲν ὁμιλαδὸν αἰὲν ἕποντο</TextUnit>
    <TextUnit id="11281" loc="17.731">νύσσοντες ξίφεσίν τε καὶ ἔγχεσιν ἀμφιγύοισιν:</TextUnit>
    <TextUnit id="11282" loc="17.732">ἀλλ' ὅτε δή ῥ' Αἴαντε μεταστρεφθέντε κατ' αὐτοὺς</TextUnit>
    <TextUnit id="11283" loc="17.733">σταίησαν, τῶν δὲ τράπετο χρώς, οὐδέ τις ἔτλη</TextUnit>
    <TextUnit id="11284" loc="17.734">πρόσσω ἀί̈ξας περὶ νεκροῦ δηριάασθαι.</TextUnit>
    <TextUnit id="11285" loc="17.735">ὣς οἵ γ' ἐμμεμαῶτε νέκυν φέρον ἐκ πολέμοιο</TextUnit>
    <TextUnit id="11286" loc="17.736">νῆας ἔπι γλαφυράς: ἐπὶ δὲ πτόλεμος τέτατό σφιν</TextUnit>
    <TextUnit id="11287" loc="17.737">ἄγριος ἠύ̈τε πῦρ, τό τ' ἐπεσσύμενον πόλιν ἀνδρῶν</TextUnit>
    <TextUnit id="11288" loc="17.738">ὄρμενον ἐξαίφνης φλεγέθει, μινύθουσι δὲ οἶκοι</TextUnit>
    <TextUnit id="11289" loc="17.739">ἐν σέλαϊ μεγάλῳ: τὸ δ' ἐπιβρέμει ἲς ἀνέμοιο.</TextUnit>
    <TextUnit id="11290" loc="17.740">ὣς μὲν τοῖς ἵππων τε καὶ ἀνδρῶν αἰχμητάων</TextUnit>
    <TextUnit id="11291" loc="17.741">ἀζηχὴς ὀρυμαγδὸς ἐπήϊεν ἐρχομένοισιν:</TextUnit>
    <TextUnit id="11292" loc="17.742">οἳ δ' ὥς θ' ἡμίονοι κρατερὸν μένος ἀμφιβαλόντες</TextUnit>
    <TextUnit id="11293" loc="17.743">ἕλκως' ἐξ ὄρεος κατὰ παιπαλόεσσαν ἀταρπὸν</TextUnit>
    <TextUnit id="11294" loc="17.744">ἢ δοκὸν ἠὲ δόρυ μέγα νήϊον: ἐν δέ τε θυμὸς</TextUnit>
    <TextUnit id="11295" loc="17.745">τείρεθ' ὁμοῦ καμάτῳ τε καὶ ἱδρῷ σπευδόντεσσιν:</TextUnit>
    <TextUnit id="11296" loc="17.746">ὣς οἵ γ' ἐμμεμαῶτε νέκυν φέρον. αὐτὰρ ὄπισθεν</TextUnit>
    <TextUnit id="11297" loc="17.747">Αἴαντ' ἰσχανέτην, ὥς τε πρὼν ἰσχάνει ὕδωρ</TextUnit>
    <TextUnit id="11298" loc="17.748">ὑλήεις πεδίοιο διαπρύσιον τετυχηκώς,</TextUnit>
    <TextUnit id="11299" loc="17.749">ὅς τε καὶ ἰφθίμων ποταμῶν ἀλεγεινὰ ῥέεθρα</TextUnit>
    <TextUnit id="11300" loc="17.750">ἴσχει, ἄφαρ δέ τε πᾶσι ῥόον πεδίον δὲ τίθησι</TextUnit>
    <TextUnit id="11301" loc="17.751">πλάζων: οὐδέ τί μιν σθένεϊ ῥηγνῦσι ῥέοντες:</TextUnit>
    <TextUnit id="11302" loc="17.752">ὣς αἰεὶ Αἴαντε μάχην ἀνέεργον ὀπίσσω</TextUnit>
    <TextUnit id="11303" loc="17.753">Τρώων: οἳ δ' ἅμ' ἕποντο, δύω δ' ἐν τοῖσι μάλιστα</TextUnit>
    <TextUnit id="11304" loc="17.754">Αἰνείας τ' ̓Αγχισιάδης καὶ φαίδιμος ̔́Εκτωρ.</TextUnit>
    <TextUnit id="11305" loc="17.755">τῶν δ' ὥς τε ψαρῶν νέφος ἔρχεται ἠὲ κολοιῶν</TextUnit>
    <TextUnit id="11306" loc="17.756">οὖλον κεκλήγοντες, ὅτε προί̈δωσιν ἰόντα</TextUnit>
    <TextUnit id="11307" loc="17.757">κίρκον, ὅ τε σμικρῇσι φόνον φέρει ὀρνίθεσσιν,</TextUnit>
    <TextUnit id="11308" loc="17.758">ὣς ἄρ' ὑπ' Αἰνείᾳ τε καὶ ̔́Εκτορι κοῦροι ̓Αχαιῶν</TextUnit>
    <TextUnit id="11309" loc="17.759">οὖλον κεκλήγοντες ἴσαν, λήθοντο δὲ χάρμης.</TextUnit>
    <TextUnit id="11310" loc="17.760">πολλὰ δὲ τεύχεα καλὰ πέσον περί τ' ἀμφί τε τάφρον</TextUnit>
    <TextUnit id="11311" loc="17.761">φευγόντων Δαναῶν: πολέμου δ' οὐ γίγνετ' ἐρωή.</TextUnit>
    <TextUnit id="11312" loc="18.1">ὣς οἳ μὲν μάρναντο δέμας πυρὸς αἰθομένοιο,</TextUnit>
    <TextUnit id="11313" loc="18.2">̓Αντίλοχος δ' ̓Αχιλῆϊ πόδας ταχὺς ἄγγελος ἦλθε.</TextUnit>
    <TextUnit id="11314" loc="18.3">τὸν δ' εὗρε προπάροιθε νεῶν ὀρθοκραιράων</TextUnit>
    <TextUnit id="11315" loc="18.4">τὰ φρονέοντ' ἀνὰ θυμὸν ἃ δὴ τετελεσμένα ἦεν:</TextUnit>
    <TextUnit id="11316" loc="18.5">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="11317" loc="18.6">ὤ μοι ἐγώ, τί τ' ἄρ' αὖτε κάρη κομόωντες ̓Αχαιοὶ</TextUnit>
    <TextUnit id="11318" loc="18.7">νηυσὶν ἔπι κλονέονται ἀτυζόμενοι πεδίοιο;</TextUnit>
    <TextUnit id="11319" loc="18.8">μὴ δή μοι τελέσωσι θεοὶ κακὰ κήδεα θυμῷ,</TextUnit>
    <TextUnit id="11320" loc="18.9">ὥς ποτέ μοι μήτηρ διεπέφραδε καί μοι ἔειπε</TextUnit>
    <TextUnit id="11321" loc="18.10">Μυρμιδόνων τὸν ἄριστον ἔτι ζώοντος ἐμεῖο</TextUnit>
    <TextUnit id="11322" loc="18.11">χερσὶν ὕπο Τρώων λείψειν φάος ἠελίοιο.</TextUnit>
    <TextUnit id="11323" loc="18.12">ἦ μάλα δὴ τέθνηκε Μενοιτίου ἄλκιμος υἱὸς</TextUnit>
    <TextUnit id="11324" loc="18.13">σχέτλιος: ἦ τ' ἐκέλευον ἀπωσάμενον δήϊον πῦρ</TextUnit>
    <TextUnit id="11325" loc="18.14">ἂψ ἐπὶ νῆας ἴμεν, μηδ' ̔́Εκτορι ἶφι μάχεσθαι.</TextUnit>
    <TextUnit id="11326" loc="18.15">εἷος ὃ ταῦθ' ὥρμαινε κατὰ φρένα καὶ κατὰ θυμόν,</TextUnit>
    <TextUnit id="11327" loc="18.16">τόφρά οἱ ἐγγύθεν ἦλθεν ἀγαυοῦ Νέστορος υἱὸς</TextUnit>
    <TextUnit id="11328" loc="18.17">δάκρυα θερμὰ χέων, φάτο δ' ἀγγελίην ἀλεγεινήν:</TextUnit>
    <TextUnit id="11329" loc="18.18">ὤ μοι Πηλέος υἱὲ δαί̈φρονος ἦ μάλα λυγρῆς</TextUnit>
    <TextUnit id="11330" loc="18.19">πεύσεαι ἀγγελίης, ἣ μὴ ὤφελλε γενέσθαι.</TextUnit>
    <TextUnit id="11331" loc="18.20">κεῖται Πάτροκλος, νέκυος δὲ δὴ ἀμφιμάχονται</TextUnit>
    <TextUnit id="11332" loc="18.21">γυμνοῦ: ἀτὰρ τά γε τεύχε' ἔχει κορυθαίολος ̔́Εκτωρ.</TextUnit>
    <TextUnit id="11333" loc="18.22">ὣς φάτο, τὸν δ' ἄχεος νεφέλη ἐκάλυψε μέλαινα:</TextUnit>
    <TextUnit id="11334" loc="18.23">ἀμφοτέρῃσι δὲ χερσὶν ἑλὼν κόνιν αἰθαλόεσσαν</TextUnit>
    <TextUnit id="11335" loc="18.24">χεύατο κὰκ κεφαλῆς, χαρίεν δ' ᾔσχυνε πρόσωπον:</TextUnit>
    <TextUnit id="11336" loc="18.25">νεκταρέῳ δὲ χιτῶνι μέλαιν' ἀμφίζανε τέφρη.</TextUnit>
    <TextUnit id="11337" loc="18.26">αὐτὸς δ' ἐν κονίῃσι μέγας μεγαλωστὶ τανυσθεὶς</TextUnit>
    <TextUnit id="11338" loc="18.27">κεῖτο, φίλῃσι δὲ χερσὶ κόμην ᾔσχυνε δαί̈ζων.</TextUnit>
    <TextUnit id="11339" loc="18.28">δμῳαὶ δ' ἃς ̓Αχιλεὺς ληί̈σσατο Πάτροκλός τε</TextUnit>
    <TextUnit id="11340" loc="18.29">θυμὸν ἀκηχέμεναι μεγάλ' ἴαχον, ἐκ δὲ θύραζε</TextUnit>
    <TextUnit id="11341" loc="18.30">ἔδραμον ἀμφ' ̓Αχιλῆα δαί̈φρονα, χερσὶ δὲ πᾶσαι</TextUnit>
    <TextUnit id="11342" loc="18.31">στήθεα πεπλήγοντο, λύθεν δ' ὑπὸ γυῖα ἑκάστης.</TextUnit>
    <TextUnit id="11343" loc="18.32">̓Αντίλοχος δ' ἑτέρωθεν ὀδύρετο δάκρυα λείβων</TextUnit>
    <TextUnit id="11344" loc="18.33">χεῖρας ἔχων ̓Αχιλῆος: ὃ δ' ἔστενε κυδάλιμον κῆρ:</TextUnit>
    <TextUnit id="11345" loc="18.34">δείδιε γὰρ μὴ λαιμὸν ἀπαμήσειε σιδήρῳ.</TextUnit>
    <TextUnit id="11346" loc="18.35">σμερδαλέον δ' ᾤμωξεν: ἄκουσε δὲ πότνια μήτηρ</TextUnit>
    <TextUnit id="11347" loc="18.36">ἡμένη ἐν βένθεσσιν ἁλὸς παρὰ πατρὶ γέροντι,</TextUnit>
    <TextUnit id="11348" loc="18.37">κώκυσέν τ' ἄρ' ἔπειτα: θεαὶ δέ μιν ἀμφαγέροντο</TextUnit>
    <TextUnit id="11349" loc="18.38">πᾶσαι ὅσαι κατὰ βένθος ἁλὸς Νηρηί̈δες ἦσαν.</TextUnit>
    <TextUnit id="11350" loc="18.39">ἔνθ' ἄρ' ἔην Γλαύκη τε Θάλειά τε Κυμοδόκη τε</TextUnit>
    <TextUnit id="11351" loc="18.40">Νησαίη Σπειώ τε Θόη θ' ̔Αλίη τε βοῶπις</TextUnit>
    <TextUnit id="11352" loc="18.41">Κυμοθόη τε καὶ ̓Ακταίη καὶ Λιμνώρεια</TextUnit>
    <TextUnit id="11353" loc="18.42">καὶ Μελίτη καὶ ̓́Ιαιρα καὶ ̓Αμφιθόη καὶ ̓Αγαυὴ</TextUnit>
    <TextUnit id="11354" loc="18.43">Δωτώ τε Πρωτώ τε Φέρουσά τε Δυναμένη τε</TextUnit>
    <TextUnit id="11355" loc="18.44">Δεξαμένη τε καὶ ̓Αμφινόμη καὶ Καλλιάνειρα</TextUnit>
    <TextUnit id="11356" loc="18.45">Δωρὶς καὶ Πανόπη καὶ ἀγακλειτὴ Γαλάτεια</TextUnit>
    <TextUnit id="11357" loc="18.46">Νημερτής τε καὶ ̓Αψευδὴς καὶ Καλλιάνασσα:</TextUnit>
    <TextUnit id="11358" loc="18.47">ἔνθα δ' ἔην Κλυμένη ̓Ιάνειρά τε καὶ ̓Ιάνασσα</TextUnit>
    <TextUnit id="11359" loc="18.48">Μαῖρα καὶ ̓Ωρείθυια ἐϋπλόκαμός τ' ̓Αμάθεια</TextUnit>
    <TextUnit id="11360" loc="18.49">ἄλλαι θ' αἳ κατὰ βένθος ἁλὸς Νηρηί̈δες ἦσαν.</TextUnit>
    <TextUnit id="11361" loc="18.50">τῶν δὲ καὶ ἀργύφεον πλῆτο σπέος: αἳ δ' ἅμα πᾶσαι</TextUnit>
    <TextUnit id="11362" loc="18.51">στήθεα πεπλήγοντο, Θέτις δ' ἐξῆρχε γόοιο:</TextUnit>
    <TextUnit id="11363" loc="18.52">κλῦτε κασίγνηται Νηρηί̈δες, ὄφρ' ἐὺ̈ πᾶσαι</TextUnit>
    <TextUnit id="11364" loc="18.53">εἴδετ' ἀκούουσαι ὅς' ἐμῷ ἔνι κήδεα θυμῷ.</TextUnit>
    <TextUnit id="11365" loc="18.54">ὤ μοι ἐγὼ δειλή, ὤ μοι δυσαριστοτόκεια,</TextUnit>
    <TextUnit id="11366" loc="18.55">ἥ τ' ἐπεὶ ἂρ τέκον υἱὸν ἀμύμονά τε κρατερόν τε</TextUnit>
    <TextUnit id="11367" loc="18.56">ἔξοχον ἡρώων: ὃ δ' ἀνέδραμεν ἔρνεϊ ἶσος:</TextUnit>
    <TextUnit id="11368" loc="18.57">τὸν μὲν ἐγὼ θρέψασα φυτὸν ὣς γουνῷ ἀλωῆς</TextUnit>
    <TextUnit id="11369" loc="18.58">νηυσὶν ἐπιπροέηκα κορωνίσιν ̓́Ιλιον εἴσω</TextUnit>
    <TextUnit id="11370" loc="18.59">Τρωσὶ μαχησόμενον: τὸν δ' οὐχ ὑποδέξομαι αὖτις</TextUnit>
    <TextUnit id="11371" loc="18.60">οἴκαδε νοστήσαντα δόμον Πηλήϊον εἴσω.</TextUnit>
    <TextUnit id="11372" loc="18.61">ὄφρα δέ μοι ζώει καὶ ὁρᾷ φάος ἠελίοιο</TextUnit>
    <TextUnit id="11373" loc="18.62">ἄχνυται, οὐδέ τί οἱ δύναμαι χραισμῆσαι ἰοῦσα.</TextUnit>
    <TextUnit id="11374" loc="18.63">ἀλλ' εἶμ', ὄφρα ἴδωμι φίλον τέκος, ἠδ' ἐπακούσω</TextUnit>
    <TextUnit id="11375" loc="18.64">ὅττί μιν ἵκετο πένθος ἀπὸ πτολέμοιο μένοντα.</TextUnit>
    <TextUnit id="11376" loc="18.65">ὣς ἄρα φωνήσασα λίπε σπέος: αἳ δὲ σὺν αὐτῇ</TextUnit>
    <TextUnit id="11377" loc="18.66">δακρυόεσσαι ἴσαν, περὶ δέ σφισι κῦμα θαλάσσης</TextUnit>
    <TextUnit id="11378" loc="18.67">ῥήγνυτο: ταὶ δ' ὅτε δὴ Τροίην ἐρίβωλον ἵκοντο</TextUnit>
    <TextUnit id="11379" loc="18.68">ἀκτὴν εἰσανέβαινον ἐπισχερώ, ἔνθα θαμειαὶ</TextUnit>
    <TextUnit id="11380" loc="18.69">Μυρμιδόνων εἴρυντο νέες ταχὺν ἀμφ' ̓Αχιλῆα.</TextUnit>
    <TextUnit id="11381" loc="18.70">τῷ δὲ βαρὺ στενάχοντι παρίστατο πότνια μήτηρ,</TextUnit>
    <TextUnit id="11382" loc="18.71">ὀξὺ δὲ κωκύσασα κάρη λάβε παιδὸς ἑοῖο,</TextUnit>
    <TextUnit id="11383" loc="18.72">καί ῥ' ὀλοφυρομένη ἔπεα πτερόεντα προσηύδα:</TextUnit>
    <TextUnit id="11384" loc="18.73">τέκνον τί κλαίεις; τί δέ σε φρένας ἵκετο πένθος;</TextUnit>
    <TextUnit id="11385" loc="18.74">ἐξαύδα, μὴ κεῦθε: τὰ μὲν δή τοι τετέλεσται</TextUnit>
    <TextUnit id="11386" loc="18.75">ἐκ Διός, ὡς ἄρα δὴ πρίν γ' εὔχεο χεῖρας ἀνασχὼν</TextUnit>
    <TextUnit id="11387" loc="18.76">πάντας ἐπὶ πρύμνῃσιν ἀλήμεναι υἷας ̓Αχαιῶν</TextUnit>
    <TextUnit id="11388" loc="18.77">σεῦ ἐπιδευομένους, παθέειν τ' ἀεκήλια ἔργα.</TextUnit>
    <TextUnit id="11389" loc="18.78">τὴν δὲ βαρὺ στενάχων προσέφη πόδας ὠκὺς ̓Αχιλλεύς:</TextUnit>
    <TextUnit id="11390" loc="18.79">μῆτερ ἐμή, τὰ μὲν ἄρ μοι ̓Ολύμπιος ἐξετέλεσσεν:</TextUnit>
    <TextUnit id="11391" loc="18.80">ἀλλὰ τί μοι τῶν ἦδος ἐπεὶ φίλος ὤλεθ' ἑταῖρος</TextUnit>
    <TextUnit id="11392" loc="18.81">Πάτροκλος, τὸν ἐγὼ περὶ πάντων τῖον ἑταίρων</TextUnit>
    <TextUnit id="11393" loc="18.82">ἶσον ἐμῇ κεφαλῇ; τὸν ἀπώλεσα, τεύχεα δ' ̔́Εκτωρ</TextUnit>
    <TextUnit id="11394" loc="18.83">δῃώσας ἀπέδυσε πελώρια θαῦμα ἰδέσθαι</TextUnit>
    <TextUnit id="11395" loc="18.84">καλά: τὰ μὲν Πηλῆϊ θεοὶ δόσαν ἀγλαὰ δῶρα</TextUnit>
    <TextUnit id="11396" loc="18.85">ἤματι τῷ ὅτε σε βροτοῦ ἀνέρος ἔμβαλον εὐνῇ.</TextUnit>
    <TextUnit id="11397" loc="18.86">αἴθ' ὄφελες σὺ μὲν αὖθι μετ' ἀθανάτῃς ἁλίῃσι</TextUnit>
    <TextUnit id="11398" loc="18.87">ναίειν, Πηλεὺς δὲ θνητὴν ἀγαγέσθαι ἄκοιτιν.</TextUnit>
    <TextUnit id="11399" loc="18.88">νῦν δ' ἵνα καὶ σοὶ πένθος ἐνὶ φρεσὶ μυρίον εἴη</TextUnit>
    <TextUnit id="11400" loc="18.89">παιδὸς ἀποφθιμένοιο, τὸν οὐχ ὑποδέξεαι αὖτις</TextUnit>
    <TextUnit id="11401" loc="18.90">οἴκαδε νοστήσαντ', ἐπεὶ οὐδ' ἐμὲ θυμὸς ἄνωγε</TextUnit>
    <TextUnit id="11402" loc="18.91">ζώειν οὐδ' ἄνδρεσσι μετέμμεναι, αἴ κε μὴ ̔́Εκτωρ</TextUnit>
    <TextUnit id="11403" loc="18.92">πρῶτος ἐμῷ ὑπὸ δουρὶ τυπεὶς ἀπὸ θυμὸν ὀλέσσῃ,</TextUnit>
    <TextUnit id="11404" loc="18.93">Πατρόκλοιο δ' ἕλωρα Μενοιτιάδεω ἀποτίσῃ.</TextUnit>
    <TextUnit id="11405" loc="18.94">τὸν δ' αὖτε προσέειπε Θέτις κατὰ δάκρυ χέουσα:</TextUnit>
    <TextUnit id="11406" loc="18.95">ὠκύμορος δή μοι τέκος ἔσσεαι, οἷ' ἀγορεύεις:</TextUnit>
    <TextUnit id="11407" loc="18.96">αὐτίκα γάρ τοι ἔπειτα μεθ' ̔́Εκτορα πότμος ἑτοῖμος.</TextUnit>
    <TextUnit id="11408" loc="18.97">τὴν δὲ μέγ' ὀχθήσας προσέφη πόδας ὠκὺς ̓Αχιλλεύς:</TextUnit>
    <TextUnit id="11409" loc="18.98">αὐτίκα τεθναίην, ἐπεὶ οὐκ ἄρ' ἔμελλον ἑταίρῳ</TextUnit>
    <TextUnit id="11410" loc="18.99">κτεινομένῳ ἐπαμῦναι: ὃ μὲν μάλα τηλόθι πάτρης</TextUnit>
    <TextUnit id="11411" loc="18.100">ἔφθιτ', ἐμεῖο δὲ δῆσεν ἀρῆς ἀλκτῆρα γενέσθαι.</TextUnit>
    <TextUnit id="11412" loc="18.101">νῦν δ' ἐπεὶ οὐ νέομαί γε φίλην ἐς πατρίδα γαῖαν,</TextUnit>
    <TextUnit id="11413" loc="18.102">οὐδέ τι Πατρόκλῳ γενόμην φάος οὐδ' ἑτάροισι</TextUnit>
    <TextUnit id="11414" loc="18.103">τοῖς ἄλλοις, οἳ δὴ πολέες δάμεν ̔́Εκτορι δίῳ,</TextUnit>
    <TextUnit id="11415" loc="18.104">ἀλλ' ἧμαι παρὰ νηυσὶν ἐτώσιον ἄχθος ἀρούρης,</TextUnit>
    <TextUnit id="11416" loc="18.105">τοῖος ἐὼν οἷος οὔ τις ̓Αχαιῶν χαλκοχιτώνων</TextUnit>
    <TextUnit id="11417" loc="18.106">ἐν πολέμῳ: ἀγορῇ δέ τ' ἀμείνονές εἰσι καὶ ἄλλοι.</TextUnit>
    <TextUnit id="11418" loc="18.107">ὡς ἔρις ἔκ τε θεῶν ἔκ τ' ἀνθρώπων ἀπόλοιτο</TextUnit>
    <TextUnit id="11419" loc="18.108">καὶ χόλος, ὅς τ' ἐφέηκε πολύφρονά περ χαλεπῆναι,</TextUnit>
    <TextUnit id="11420" loc="18.109">ὅς τε πολὺ γλυκίων μέλιτος καταλειβομένοιο</TextUnit>
    <TextUnit id="11421" loc="18.110">ἀνδρῶν ἐν στήθεσσιν ἀέξεται ἠύ̈τε καπνός:</TextUnit>
    <TextUnit id="11422" loc="18.111">ὡς ἐμὲ νῦν ἐχόλωσεν ἄναξ ἀνδρῶν ̓Αγαμέμνων.</TextUnit>
    <TextUnit id="11423" loc="18.112">ἀλλὰ τὰ μὲν προτετύχθαι ἐάσομεν ἀχνύμενοί περ,</TextUnit>
    <TextUnit id="11424" loc="18.113">θυμὸν ἐνὶ στήθεσσι φίλον δαμάσαντες ἀνάγκῃ:</TextUnit>
    <TextUnit id="11425" loc="18.114">νῦν δ' εἶμ' ὄφρα φίλης κεφαλῆς ὀλετῆρα κιχείω</TextUnit>
    <TextUnit id="11426" loc="18.115">̔́Εκτορα: κῆρα δ' ἐγὼ τότε δέξομαι ὁππότε κεν δὴ</TextUnit>
    <TextUnit id="11427" loc="18.116">Ζεὺς ἐθέλῃ τελέσαι ἠδ' ἀθάνατοι θεοὶ ἄλλοι.</TextUnit>
    <TextUnit id="11428" loc="18.117">οὐδὲ γὰρ οὐδὲ βίη ̔Ηρακλῆος φύγε κῆρα,</TextUnit>
    <TextUnit id="11429" loc="18.118">ὅς περ φίλτατος ἔσκε Διὶ Κρονίωνι ἄνακτι:</TextUnit>
    <TextUnit id="11430" loc="18.119">ἀλλά ἑ μοῖρα δάμασσε καὶ ἀργαλέος χόλος ̔́Ηρης.</TextUnit>
    <TextUnit id="11431" loc="18.120">ὣς καὶ ἐγών, εἰ δή μοι ὁμοίη μοῖρα τέτυκται,</TextUnit>
    <TextUnit id="11432" loc="18.121">κείσομ' ἐπεί κε θάνω: νῦν δὲ κλέος ἐσθλὸν ἀροίμην,</TextUnit>
    <TextUnit id="11433" loc="18.122">καί τινα Τρωϊάδων καὶ Δαρδανίδων βαθυκόλπων</TextUnit>
    <TextUnit id="11434" loc="18.123">ἀμφοτέρῃσιν χερσὶ παρειάων ἁπαλάων</TextUnit>
    <TextUnit id="11435" loc="18.124">δάκρυ' ὀμορξαμένην ἁδινὸν στοναχῆσαι ἐφείην,</TextUnit>
    <TextUnit id="11436" loc="18.125">γνοῖεν δ' ὡς δὴ δηρὸν ἐγὼ πολέμοιο πέπαυμαι:</TextUnit>
    <TextUnit id="11437" loc="18.126">μὴ δέ μ' ἔρυκε μάχης φιλέουσά περ: οὐδέ με πείσεις.</TextUnit>
    <TextUnit id="11438" loc="18.127">τὸν δ' ἠμείβετ' ἔπειτα θεὰ Θέτις ἀργυρόπεζα:</TextUnit>
    <TextUnit id="11439" loc="18.128">ναὶ δὴ ταῦτά γε τέκνον ἐτήτυμον οὐ κακόν ἐστι</TextUnit>
    <TextUnit id="11440" loc="18.129">τειρομένοις ἑτάροισιν ἀμυνέμεν αἰπὺν ὄλεθρον.</TextUnit>
    <TextUnit id="11441" loc="18.130">ἀλλά τοι ἔντεα καλὰ μετὰ Τρώεσσιν ἔχονται</TextUnit>
    <TextUnit id="11442" loc="18.131">χάλκεα μαρμαίροντα: τὰ μὲν κορυθαίολος ̔́Εκτωρ</TextUnit>
    <TextUnit id="11443" loc="18.132">αὐτὸς ἔχων ὤμοισιν ἀγάλλεται: οὐδέ ἕ φημι</TextUnit>
    <TextUnit id="11444" loc="18.133">δηρὸν ἐπαγλαϊεῖσθαι, ἐπεὶ φόνος ἐγγύθεν αὐτῷ.</TextUnit>
    <TextUnit id="11445" loc="18.134">ἀλλὰ σὺ μὲν μή πω καταδύσεο μῶλον ̓́Αρηος</TextUnit>
    <TextUnit id="11446" loc="18.135">πρίν γ' ἐμὲ δεῦρ' ἐλθοῦσαν ἐν ὀφθαλμοῖσιν ἴδηαι:</TextUnit>
    <TextUnit id="11447" loc="18.136">ἠῶθεν γὰρ νεῦμαι ἅμ' ἠελίῳ ἀνιόντι</TextUnit>
    <TextUnit id="11448" loc="18.137">τεύχεα καλὰ φέρουσα παρ' ̔Ηφαίστοιο ἄνακτος.</TextUnit>
    <TextUnit id="11449" loc="18.138">ὣς ἄρα φωνήσασα πάλιν τράπεθ' υἷος ἑοῖο,</TextUnit>
    <TextUnit id="11450" loc="18.139">καὶ στρεφθεῖς' ἁλίῃσι κασιγνήτῃσι μετηύδα:</TextUnit>
    <TextUnit id="11451" loc="18.140">ὑμεῖς μὲν νῦν δῦτε θαλάσσης εὐρέα κόλπον</TextUnit>
    <TextUnit id="11452" loc="18.141">ὀψόμεναί τε γέρονθ' ἅλιον καὶ δώματα πατρός,</TextUnit>
    <TextUnit id="11453" loc="18.142">καί οἱ πάντ' ἀγορεύσατ': ἐγὼ δ' ἐς μακρὸν ̓́Ολυμπον</TextUnit>
    <TextUnit id="11454" loc="18.143">εἶμι παρ' ̔́Ηφαιστον κλυτοτέχνην, αἴ κ' ἐθέλῃσιν</TextUnit>
    <TextUnit id="11455" loc="18.144">υἱεῖ ἐμῷ δόμεναι κλυτὰ τεύχεα παμφανόωντα.</TextUnit>
    <TextUnit id="11456" loc="18.145">ὣς ἔφαθ', αἳ δ' ὑπὸ κῦμα θαλάσσης αὐτίκ' ἔδυσαν:</TextUnit>
    <TextUnit id="11457" loc="18.146">ἣ δ' αὖτ' Οὔλυμπον δὲ θεὰ Θέτις ἀργυρόπεζα</TextUnit>
    <TextUnit id="11458" loc="18.147">ἤϊεν ὄφρα φίλῳ παιδὶ κλυτὰ τεύχε' ἐνείκαι.</TextUnit>
    <TextUnit id="11459" loc="18.148">τὴν μὲν ἄρ' Οὔλυμπον δὲ πόδες φέρον: αὐτὰρ ̓Αχαιοὶ</TextUnit>
    <TextUnit id="11460" loc="18.149">θεσπεσίῳ ἀλαλητῷ ὑφ' ̔́Εκτορος ἀνδροφόνοιο</TextUnit>
    <TextUnit id="11461" loc="18.150">φεύγοντες νῆάς τε καὶ ̔Ελλήσποντον ἵκοντο.</TextUnit>
    <TextUnit id="11462" loc="18.151">οὐδέ κε Πάτροκλόν περ ἐϋκνήμιδες ̓Αχαιοὶ</TextUnit>
    <TextUnit id="11463" loc="18.152">ἐκ βελέων ἐρύσαντο νέκυν θεράποντ' ̓Αχιλῆος:</TextUnit>
    <TextUnit id="11464" loc="18.153">αὖτις γὰρ δὴ τόν γε κίχον λαός τε καὶ ἵπποι</TextUnit>
    <TextUnit id="11465" loc="18.154">̔́Εκτωρ τε Πριάμοιο πάϊς φλογὶ εἴκελος ἀλκήν.</TextUnit>
    <TextUnit id="11466" loc="18.155">τρὶς μέν μιν μετόπισθε ποδῶν λάβε φαίδιμος ̔́Εκτωρ</TextUnit>
    <TextUnit id="11467" loc="18.156">ἑλκέμεναι μεμαώς, μέγα δὲ Τρώεσσιν ὁμόκλα:</TextUnit>
    <TextUnit id="11468" loc="18.157">τρὶς δὲ δύ' Αἴαντες θοῦριν ἐπιειμένοι ἀλκὴν</TextUnit>
    <TextUnit id="11469" loc="18.158">νεκροῦ ἀπεστυφέλιξαν: ὃ δ' ἔμπεδον ἀλκὶ πεποιθὼς</TextUnit>
    <TextUnit id="11470" loc="18.159">ἄλλοτ' ἐπαί̈ξασκε κατὰ μόθον, ἄλλοτε δ' αὖτε</TextUnit>
    <TextUnit id="11471" loc="18.160">στάσκε μέγα ἰάχων: ὀπίσω δ' οὐ χάζετο πάμπαν.</TextUnit>
    <TextUnit id="11472" loc="18.161">ὡς δ' ἀπὸ σώματος οὔ τι λέοντ' αἴθωνα δύνανται</TextUnit>
    <TextUnit id="11473" loc="18.162">ποιμένες ἄγραυλοι μέγα πεινάοντα δίεσθαι,</TextUnit>
    <TextUnit id="11474" loc="18.163">ὥς ῥα τὸν οὐκ ἐδύναντο δύω Αἴαντε κορυστὰ</TextUnit>
    <TextUnit id="11475" loc="18.164">̔́Εκτορα Πριαμίδην ἀπὸ νεκροῦ δειδίξασθαι.</TextUnit>
    <TextUnit id="11476" loc="18.165">καί νύ κεν εἴρυσσέν τε καὶ ἄσπετον ἤρατο κῦδος,</TextUnit>
    <TextUnit id="11477" loc="18.166">εἰ μὴ Πηλεί̈ωνι ποδήνεμος ὠκέα ̓͂Ιρις</TextUnit>
    <TextUnit id="11478" loc="18.167">ἄγγελος ἦλθε θέους' ἀπ' ̓Ολύμπου θωρήσσεσθαι</TextUnit>
    <TextUnit id="11479" loc="18.168">κρύβδα Διὸς ἄλλων τε θεῶν: πρὸ γὰρ ἧκέ μιν ̔́Ηρη.</TextUnit>
    <TextUnit id="11480" loc="18.169">ἀγχοῦ δ' ἱσταμένη ἔπεα πτερόεντα προσηύδα:</TextUnit>
    <TextUnit id="11481" loc="18.170">ὄρσεο Πηλεί̈δη, πάντων ἐκπαγλότατ' ἀνδρῶν:</TextUnit>
    <TextUnit id="11482" loc="18.171">Πατρόκλῳ ἐπάμυνον, οὗ εἵνεκα φύλοπις αἰνὴ</TextUnit>
    <TextUnit id="11483" loc="18.172">ἕστηκε πρὸ νεῶν: οἳ δ' ἀλλήλους ὀλέκουσιν</TextUnit>
    <TextUnit id="11484" loc="18.173">οἳ μὲν ἀμυνόμενοι νέκυος πέρι τεθνηῶτος,</TextUnit>
    <TextUnit id="11485" loc="18.174">οἳ δὲ ἐρύσσασθαι ποτὶ ̓́Ιλιον ἠνεμόεσσαν</TextUnit>
    <TextUnit id="11486" loc="18.175">Τρῶες ἐπιθύουσι: μάλιστα δὲ φαίδιμος ̔́Εκτωρ</TextUnit>
    <TextUnit id="11487" loc="18.176">ἑλκέμεναι μέμονεν: κεφαλὴν δέ ἑ θυμὸς ἄνωγε</TextUnit>
    <TextUnit id="11488" loc="18.177">πῆξαι ἀνὰ σκολόπεσσι ταμόνθ' ἁπαλῆς ἀπὸ δειρῆς.</TextUnit>
    <TextUnit id="11489" loc="18.178">ἀλλ' ἄνα μηδ' ἔτι κεῖσο: σέβας δέ σε θυμὸν ἱκέσθω</TextUnit>
    <TextUnit id="11490" loc="18.179">Πάτροκλον Τρῳῇσι κυσὶν μέλπηθρα γενέσθαι:</TextUnit>
    <TextUnit id="11491" loc="18.180">σοὶ λώβη, αἴ κέν τι νέκυς ᾐσχυμμένος ἔλθῃ.</TextUnit>
    <TextUnit id="11492" loc="18.181">τὴν δ' ἠμείβετ' ἔπειτα ποδάρκης δῖος ̓Αχιλλεύς:</TextUnit>
    <TextUnit id="11493" loc="18.182">̓͂Ιρι θεὰ τίς γάρ σε θεῶν ἐμοὶ ἄγγελον ἧκε;</TextUnit>
    <TextUnit id="11494" loc="18.183">τὸν δ' αὖτε προσέειπε ποδήνεμος ὠκέα ̓͂Ιρις:</TextUnit>
    <TextUnit id="11495" loc="18.184">̔́Ηρη με προέηκε Διὸς κυδρὴ παράκοιτις:</TextUnit>
    <TextUnit id="11496" loc="18.185">οὐδ' οἶδε Κρονίδης ὑψίζυγος οὐδέ τις ἄλλος</TextUnit>
    <TextUnit id="11497" loc="18.186">ἀθανάτων, οἳ ̓́Ολυμπον ἀγάννιφον ἀμφινέμονται.</TextUnit>
    <TextUnit id="11498" loc="18.187">τὴν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="11499" loc="18.188">πῶς τὰρ ἴω μετὰ μῶλον; ἔχουσι δὲ τεύχε' ἐκεῖνοι:</TextUnit>
    <TextUnit id="11500" loc="18.189">μήτηρ δ' οὔ με φίλη πρίν γ' εἴα θωρήσσεσθαι</TextUnit>
    <TextUnit id="11501" loc="18.190">πρίν γ' αὐτὴν ἐλθοῦσαν ἐν ὀφθαλμοῖσιν ἴδωμαι:</TextUnit>
    <TextUnit id="11502" loc="18.191">στεῦτο γὰρ ̔Ηφαίστοιο πάρ' οἰσέμεν ἔντεα καλά.</TextUnit>
    <TextUnit id="11503" loc="18.192">ἄλλου δ' οὔ τευ οἶδα τεῦ ἂν κλυτὰ τεύχεα δύω,</TextUnit>
    <TextUnit id="11504" loc="18.193">εἰ μὴ Αἴαντός γε σάκος Τελαμωνιάδαο.</TextUnit>
    <TextUnit id="11505" loc="18.194">ἀλλὰ καὶ αὐτὸς ὅ γ' ἔλπομ' ἐνὶ πρώτοισιν ὁμιλεῖ</TextUnit>
    <TextUnit id="11506" loc="18.195">ἔγχεϊ δηϊόων περὶ Πατρόκλοιο θανόντος.</TextUnit>
    <TextUnit id="11507" loc="18.196">τὸν δ' αὖτε προσέειπε ποδήνεμος ὠκέα ̓͂Ιρις:</TextUnit>
    <TextUnit id="11508" loc="18.197">εὖ νυ καὶ ἡμεῖς ἴδμεν ὅ τοι κλυτὰ τεύχε' ἔχονται:</TextUnit>
    <TextUnit id="11509" loc="18.198">ἀλλ' αὔτως ἐπὶ τάφρον ἰὼν Τρώεσσι φάνηθι,</TextUnit>
    <TextUnit id="11510" loc="18.199">αἴ κέ ς' ὑποδείσαντες ἀπόσχωνται πολέμοιο</TextUnit>
    <TextUnit id="11511" loc="18.200">Τρῶες, ἀναπνεύσωσι δ' ἀρήϊοι υἷες ̓Αχαιῶν</TextUnit>
    <TextUnit id="11512" loc="18.201">τειρόμενοι: ὀλίγη δέ τ' ἀνάπνευσις πολέμοιο.</TextUnit>
    <TextUnit id="11513" loc="18.202">ἣ μὲν ἄρ' ὣς εἰποῦς' ἀπέβη πόδας ὠκέα ̓͂Ιρις,</TextUnit>
    <TextUnit id="11514" loc="18.203">αὐτὰρ ̓Αχιλλεὺς ὦρτο Διὶ̈ φίλος: ἀμφὶ δ' ̓Αθήνη</TextUnit>
    <TextUnit id="11515" loc="18.204">ὤμοις ἰφθίμοισι βάλ' αἰγίδα θυσσανόεσσαν,</TextUnit>
    <TextUnit id="11516" loc="18.205">ἀμφὶ δέ οἱ κεφαλῇ νέφος ἔστεφε δῖα θεάων</TextUnit>
    <TextUnit id="11517" loc="18.206">χρύσεον, ἐκ δ' αὐτοῦ δαῖε φλόγα παμφανόωσαν.</TextUnit>
    <TextUnit id="11518" loc="18.207">ὡς δ' ὅτε καπνὸς ἰὼν ἐξ ἄστεος αἰθέρ' ἵκηται</TextUnit>
    <TextUnit id="11519" loc="18.208">τηλόθεν ἐκ νήσου, τὴν δήϊοι ἀμφιμάχωνται,</TextUnit>
    <TextUnit id="11520" loc="18.209">οἵ τε πανημέριοι στυγερῷ κρίνονται ̓́Αρηϊ</TextUnit>
    <TextUnit id="11521" loc="18.210">ἄστεος ἐκ σφετέρου: ἅμα δ' ἠελίῳ καταδύντι</TextUnit>
    <TextUnit id="11522" loc="18.211">πυρσοί τε φλεγέθουσιν ἐπήτριμοι, ὑψόσε δ' αὐγὴ</TextUnit>
    <TextUnit id="11523" loc="18.212">γίγνεται ἀί̈σσουσα περικτιόνεσσιν ἰδέσθαι,</TextUnit>
    <TextUnit id="11524" loc="18.213">αἴ κέν πως σὺν νηυσὶν ἄρεω ἀλκτῆρες ἵκωνται:</TextUnit>
    <TextUnit id="11525" loc="18.214">ὣς ἀπ' ̓Αχιλλῆος κεφαλῆς σέλας αἰθέρ' ἵκανε:</TextUnit>
    <TextUnit id="11526" loc="18.215">στῆ δ' ἐπὶ τάφρον ἰὼν ἀπὸ τείχεος, οὐδ' ἐς ̓Αχαιοὺς</TextUnit>
    <TextUnit id="11527" loc="18.216">μίσγετο: μητρὸς γὰρ πυκινὴν ὠπίζετ' ἐφετμήν.</TextUnit>
    <TextUnit id="11528" loc="18.217">ἔνθα στὰς ἤϋς', ἀπάτερθε δὲ Παλλὰς ̓Αθήνη</TextUnit>
    <TextUnit id="11529" loc="18.218">φθέγξατ': ἀτὰρ Τρώεσσιν ἐν ἄσπετον ὦρσε κυδοιμόν.</TextUnit>
    <TextUnit id="11530" loc="18.219">ὡς δ' ὅτ' ἀριζήλη φωνή, ὅτε τ' ἴαχε σάλπιγξ</TextUnit>
    <TextUnit id="11531" loc="18.220">ἄστυ περιπλομένων δηί̈ων ὕπο θυμοραϊστέων,</TextUnit>
    <TextUnit id="11532" loc="18.221">ὣς τότ' ἀριζήλη φωνὴ γένετ' Αἰακίδαο.</TextUnit>
    <TextUnit id="11533" loc="18.222">οἳ δ' ὡς οὖν ἄϊον ὄπα χάλκεον Αἰακίδαο,</TextUnit>
    <TextUnit id="11534" loc="18.223">πᾶσιν ὀρίνθη θυμός: ἀτὰρ καλλίτριχες ἵπποι</TextUnit>
    <TextUnit id="11535" loc="18.224">ἂψ ὄχεα τρόπεον: ὄσσοντο γὰρ ἄλγεα θυμῷ.</TextUnit>
    <TextUnit id="11536" loc="18.225">ἡνίοχοι δ' ἔκπληγεν, ἐπεὶ ἴδον ἀκάματον πῦρ</TextUnit>
    <TextUnit id="11537" loc="18.226">δεινὸν ὑπὲρ κεφαλῆς μεγαθύμου Πηλεί̈ωνος</TextUnit>
    <TextUnit id="11538" loc="18.227">δαιόμενον: τὸ δὲ δαῖε θεὰ γλαυκῶπις ̓Αθήνη.</TextUnit>
    <TextUnit id="11539" loc="18.228">τρὶς μὲν ὑπὲρ τάφρου μεγάλ' ἴαχε δῖος ̓Αχιλλεύς,</TextUnit>
    <TextUnit id="11540" loc="18.229">τρὶς δὲ κυκήθησαν Τρῶες κλειτοί τ' ἐπίκουροι.</TextUnit>
    <TextUnit id="11541" loc="18.230">ἔνθα δὲ καὶ τότ' ὄλοντο δυώδεκα φῶτες ἄριστοι</TextUnit>
    <TextUnit id="11542" loc="18.231">ἀμφὶ σφοῖς ὀχέεσσι καὶ ἔγχεσιν. αὐτὰρ ̓Αχαιοὶ</TextUnit>
    <TextUnit id="11543" loc="18.232">ἀσπασίως Πάτροκλον ὑπ' ἐκ βελέων ἐρύσαντες</TextUnit>
    <TextUnit id="11544" loc="18.233">κάτθεσαν ἐν λεχέεσσι: φίλοι δ' ἀμφέσταν ἑταῖροι</TextUnit>
    <TextUnit id="11545" loc="18.234">μυρόμενοι: μετὰ δέ σφι ποδώκης εἵπετ' ̓Αχιλλεὺς</TextUnit>
    <TextUnit id="11546" loc="18.235">δάκρυα θερμὰ χέων, ἐπεὶ εἴσιδε πιστὸν ἑταῖρον</TextUnit>
    <TextUnit id="11547" loc="18.236">κείμενον ἐν φέρτρῳ δεδαϊγμένον ὀξέϊ χαλκῷ,</TextUnit>
    <TextUnit id="11548" loc="18.237">τόν ῥ' ἤτοι μὲν ἔπεμπε σὺν ἵπποισιν καὶ ὄχεσφιν</TextUnit>
    <TextUnit id="11549" loc="18.238">ἐς πόλεμον, οὐδ' αὖτις ἐδέξατο νοστήσαντα.</TextUnit>
    <TextUnit id="11550" loc="18.239">̓Ηέλιον δ' ἀκάμαντα βοῶπις πότνια ̔́Ηρη</TextUnit>
    <TextUnit id="11551" loc="18.240">πέμψεν ἐπ' ̓Ωκεανοῖο ῥοὰς ἀέκοντα νέεσθαι:</TextUnit>
    <TextUnit id="11552" loc="18.241">ἠέλιος μὲν ἔδυ, παύσαντο δὲ δῖοι ̓Αχαιοὶ</TextUnit>
    <TextUnit id="11553" loc="18.242">φυλόπιδος κρατερῆς καὶ ὁμοιί̈ου πολέμοιο.</TextUnit>
    <TextUnit id="11554" loc="18.243">Τρῶες δ' αὖθ' ἑτέρωθεν ἀπὸ κρατερῆς ὑσμίνης</TextUnit>
    <TextUnit id="11555" loc="18.244">χωρήσαντες ἔλυσαν ὑφ' ἅρμασιν ὠκέας ἵππους,</TextUnit>
    <TextUnit id="11556" loc="18.245">ἐς δ' ἀγορὴν ἀγέροντο πάρος δόρποιο μέδεσθαι.</TextUnit>
    <TextUnit id="11557" loc="18.246">ὀρθῶν δ' ἑσταότων ἀγορὴ γένετ', οὐδέ τις ἔτλη</TextUnit>
    <TextUnit id="11558" loc="18.247">ἕζεσθαι: πάντας γὰρ ἔχε τρόμος, οὕνεκ' ̓Αχιλλεὺς</TextUnit>
    <TextUnit id="11559" loc="18.248">ἐξεφάνη, δηρὸν δὲ μάχης ἐπέπαυτ' ἀλεγεινῆς.</TextUnit>
    <TextUnit id="11560" loc="18.249">τοῖσι δὲ Πουλυδάμας πεπνυμένος ἦρχ' ἀγορεύειν</TextUnit>
    <TextUnit id="11561" loc="18.250">Πανθοί̈δης: ὃ γὰρ οἶος ὅρα πρόσσω καὶ ὀπίσσω:</TextUnit>
    <TextUnit id="11562" loc="18.251">̔́Εκτορι δ' ἦεν ἑταῖρος, ἰῇ δ' ἐν νυκτὶ γένοντο,</TextUnit>
    <TextUnit id="11563" loc="18.252">ἀλλ' ὃ μὲν ἂρ μύθοισιν, ὃ δ' ἔγχεϊ πολλὸν ἐνίκα:</TextUnit>
    <TextUnit id="11564" loc="18.253">ὅ σφιν ἐϋφρονέων ἀγορήσατο καὶ μετέειπεν:</TextUnit>
    <TextUnit id="11565" loc="18.254">ἀμφὶ μάλα φράζεσθε φίλοι: κέλομαι γὰρ ἔγωγε</TextUnit>
    <TextUnit id="11566" loc="18.255">ἄστυδε νῦν ἰέναι, μὴ μίμνειν ἠῶ δῖαν</TextUnit>
    <TextUnit id="11567" loc="18.256">ἐν πεδίῳ παρὰ νηυσίν: ἑκὰς δ' ἀπὸ τείχεός εἰμεν.</TextUnit>
    <TextUnit id="11568" loc="18.257">ὄφρα μὲν οὗτος ἀνὴρ ̓Αγαμέμνονι μήνιε δίῳ</TextUnit>
    <TextUnit id="11569" loc="18.258">τόφρα δὲ ῥηί̈τεροι πολεμίζειν ἦσαν ̓Αχαιοί:</TextUnit>
    <TextUnit id="11570" loc="18.259">χαίρεσκον γὰρ ἔγωγε θοῇς ἐπὶ νηυσὶν ἰαύων</TextUnit>
    <TextUnit id="11571" loc="18.260">ἐλπόμενος νῆας αἱρησέμεν ἀμφιελίσσας.</TextUnit>
    <TextUnit id="11572" loc="18.261">νῦν δ' αἰνῶς δείδοικα ποδώκεα Πηλεί̈ωνα:</TextUnit>
    <TextUnit id="11573" loc="18.262">οἷος κείνου θυμὸς ὑπέρβιος, οὐκ ἐθελήσει</TextUnit>
    <TextUnit id="11574" loc="18.263">μίμνειν ἐν πεδίῳ, ὅθι περ Τρῶες καὶ ̓Αχαιοὶ</TextUnit>
    <TextUnit id="11575" loc="18.264">ἐν μέσῳ ἀμφότεροι μένος ̓́Αρηος δατέονται,</TextUnit>
    <TextUnit id="11576" loc="18.265">ἀλλὰ περὶ πτόλιός τε μαχήσεται ἠδὲ γυναικῶν.</TextUnit>
    <TextUnit id="11577" loc="18.266">ἀλλ' ἴομεν προτὶ ἄστυ, πίθεσθέ μοι: ὧδε γὰρ ἔσται:</TextUnit>
    <TextUnit id="11578" loc="18.267">νῦν μὲν νὺξ ἀπέπαυσε ποδώκεα Πηλεί̈ωνα</TextUnit>
    <TextUnit id="11579" loc="18.268">ἀμβροσίη: εἰ δ' ἄμμε κιχήσεται ἐνθάδ' ἐόντας</TextUnit>
    <TextUnit id="11580" loc="18.269">αὔριον ὁρμηθεὶς σὺν τεύχεσιν, εὖ νύ τις αὐτὸν</TextUnit>
    <TextUnit id="11581" loc="18.270">γνώσεται: ἀσπασίως γὰρ ἀφίξεται ̓́Ιλιον ἱρὴν</TextUnit>
    <TextUnit id="11582" loc="18.271">ὅς κε φύγῃ, πολλοὺς δὲ κύνες καὶ γῦπες ἔδονται</TextUnit>
    <TextUnit id="11583" loc="18.272">Τρώων: αἲ γὰρ δή μοι ἀπ' οὔατος ὧδε γένοιτο.</TextUnit>
    <TextUnit id="11584" loc="18.273">εἰ δ' ἂν ἐμοῖς ἐπέεσσι πιθώμεθα κηδόμενοί περ,</TextUnit>
    <TextUnit id="11585" loc="18.274">νύκτα μὲν εἰν ἀγορῇ σθένος ἕξομεν, ἄστυ δὲ πύργοι</TextUnit>
    <TextUnit id="11586" loc="18.275">ὑψηλαί τε πύλαι σανίδες τ' ἐπὶ τῇς ἀραρυῖαι</TextUnit>
    <TextUnit id="11587" loc="18.276">μακραὶ ἐύ̈ξεστοι ἐζευγμέναι εἰρύσσονται:</TextUnit>
    <TextUnit id="11588" loc="18.277">πρῶϊ δ' ὑπηοῖοι σὺν τεύχεσι θωρηχθέντες</TextUnit>
    <TextUnit id="11589" loc="18.278">στησόμεθ' ἂμ πύργους: τῷ δ' ἄλγιον, αἴ κ' ἐθέλῃσιν</TextUnit>
    <TextUnit id="11590" loc="18.279">ἐλθὼν ἐκ νηῶν περὶ τείχεος ἄμμι μάχεσθαι.</TextUnit>
    <TextUnit id="11591" loc="18.280">ἂψ πάλιν εἶς' ἐπὶ νῆας, ἐπεί κ' ἐριαύχενας ἵππους</TextUnit>
    <TextUnit id="11592" loc="18.281">παντοίου δρόμου ἄσῃ ὑπὸ πτόλιν ἠλασκάζων:</TextUnit>
    <TextUnit id="11593" loc="18.282">εἴσω δ' οὔ μιν θυμὸς ἐφορμηθῆναι ἐάσει,</TextUnit>
    <TextUnit id="11594" loc="18.283">οὐδέ ποτ' ἐκπέρσει: πρίν μιν κύνες ἀργοὶ ἔδονται.</TextUnit>
    <TextUnit id="11595" loc="18.284">τὸν δ' ἄρ' ὑπόδρα ἰδὼν προσέφη κορυθαίολος ̔́Εκτωρ:</TextUnit>
    <TextUnit id="11596" loc="18.285">Πουλυδάμα σὺ μὲν οὐκέτ' ἐμοὶ φίλα ταῦτ' ἀγορεύεις,</TextUnit>
    <TextUnit id="11597" loc="18.286">ὃς κέλεαι κατὰ ἄστυ ἀλήμεναι αὖτις ἰόντας.</TextUnit>
    <TextUnit id="11598" loc="18.287">ἦ οὔ πω κεκόρησθε ἐελμένοι ἔνδοθι πύργων;</TextUnit>
    <TextUnit id="11599" loc="18.288">πρὶν μὲν γὰρ Πριάμοιο πόλιν μέροπες ἄνθρωποι</TextUnit>
    <TextUnit id="11600" loc="18.289">πάντες μυθέσκοντο πολύχρυσον πολύχαλκον:</TextUnit>
    <TextUnit id="11601" loc="18.290">νῦν δὲ δὴ ἐξαπόλωλε δόμων κειμήλια καλά,</TextUnit>
    <TextUnit id="11602" loc="18.291">πολλὰ δὲ δὴ Φρυγίην καὶ Μῃονίην ἐρατεινὴν</TextUnit>
    <TextUnit id="11603" loc="18.292">κτήματα περνάμεν' ἵκει, ἐπεὶ μέγας ὠδύσατο Ζεύς.</TextUnit>
    <TextUnit id="11604" loc="18.293">νῦν δ' ὅτε πέρ μοι ἔδωκε Κρόνου πάϊς ἀγκυλομήτεω</TextUnit>
    <TextUnit id="11605" loc="18.294">κῦδος ἀρέσθ' ἐπὶ νηυσί, θαλάσσῃ τ' ἔλσαι ̓Αχαιούς,</TextUnit>
    <TextUnit id="11606" loc="18.295">νήπιε μηκέτι ταῦτα νοήματα φαῖν' ἐνὶ δήμῳ:</TextUnit>
    <TextUnit id="11607" loc="18.296">οὐ γάρ τις Τρώων ἐπιπείσεται: οὐ γὰρ ἐάσω.</TextUnit>
    <TextUnit id="11608" loc="18.297">ἀλλ' ἄγεθ' ὡς ἂν ἐγὼ εἴπω, πειθώμεθα πάντες.</TextUnit>
    <TextUnit id="11609" loc="18.298">νῦν μὲν δόρπον ἕλεσθε κατὰ στρατὸν ἐν τελέεσσι,</TextUnit>
    <TextUnit id="11610" loc="18.299">καὶ φυλακῆς μνήσασθε, καὶ ἐγρήγορθε ἕκαστος:</TextUnit>
    <TextUnit id="11611" loc="18.300">Τρώων δ' ὃς κτεάτεσσιν ὑπερφιάλως ἀνιάζει,</TextUnit>
    <TextUnit id="11612" loc="18.301">συλλέξας λαοῖσι δότω καταδημοβορῆσαι:</TextUnit>
    <TextUnit id="11613" loc="18.302">τῶν τινὰ βέλτερόν ἐστιν ἐπαυρέμεν ἤ περ ̓Αχαιούς.</TextUnit>
    <TextUnit id="11614" loc="18.303">πρῶϊ δ' ὑπηοῖοι σὺν τεύχεσι θωρηχθέντες</TextUnit>
    <TextUnit id="11615" loc="18.304">νηυσὶν ἔπι γλαφυρῇσιν ἐγείρομεν ὀξὺν ̓́Αρηα.</TextUnit>
    <TextUnit id="11616" loc="18.305">εἰ δ' ἐτεὸν παρὰ ναῦφιν ἀνέστη δῖος ̓Αχιλλεύς,</TextUnit>
    <TextUnit id="11617" loc="18.306">ἄλγιον αἴ κ' ἐθέλῃσι τῷ ἔσσεται: οὔ μιν ἔγωγε</TextUnit>
    <TextUnit id="11618" loc="18.307">φεύξομαι ἐκ πολέμοιο δυσηχέος, ἀλλὰ μάλ' ἄντην</TextUnit>
    <TextUnit id="11619" loc="18.308">στήσομαι, ἤ κε φέρῃσι μέγα κράτος, ἦ κε φεροίμην.</TextUnit>
    <TextUnit id="11620" loc="18.309">ξυνὸς ̓Ενυάλιος, καί τε κτανέοντα κατέκτα.</TextUnit>
    <TextUnit id="11621" loc="18.310">ὣς ̔́Εκτωρ ἀγόρευ', ἐπὶ δὲ Τρῶες κελάδησαν</TextUnit>
    <TextUnit id="11622" loc="18.311">νήπιοι: ἐκ γάρ σφεων φρένας εἵλετο Παλλὰς ̓Αθήνη.</TextUnit>
    <TextUnit id="11623" loc="18.312">̔́Εκτορι μὲν γὰρ ἐπῄνησαν κακὰ μητιόωντι,</TextUnit>
    <TextUnit id="11624" loc="18.313">Πουλυδάμαντι δ' ἄρ' οὔ τις ὃς ἐσθλὴν φράζετο βουλήν.</TextUnit>
    <TextUnit id="11625" loc="18.314">δόρπον ἔπειθ' εἵλοντο κατὰ στρατόν: αὐτὰρ ̓Αχαιοὶ</TextUnit>
    <TextUnit id="11626" loc="18.315">παννύχιοι Πάτροκλον ἀνεστενάχοντο γοῶντες.</TextUnit>
    <TextUnit id="11627" loc="18.316">τοῖσι δὲ Πηλεί̈δης ἁδινοῦ ἐξῆρχε γόοιο</TextUnit>
    <TextUnit id="11628" loc="18.317">χεῖρας ἐπ' ἀνδροφόνους θέμενος στήθεσσιν ἑταίρου</TextUnit>
    <TextUnit id="11629" loc="18.318">πυκνὰ μάλα στενάχων ὥς τε λὶς ἠϋγένειος,</TextUnit>
    <TextUnit id="11630" loc="18.319">ᾧ ῥά θ' ὑπὸ σκύμνους ἐλαφηβόλος ἁρπάσῃ ἀνὴρ</TextUnit>
    <TextUnit id="11631" loc="18.320">ὕλης ἐκ πυκινῆς: ὃ δέ τ' ἄχνυται ὕστερος ἐλθών,</TextUnit>
    <TextUnit id="11632" loc="18.321">πολλὰ δέ τ' ἄγκε' ἐπῆλθε μετ' ἀνέρος ἴχνι' ἐρευνῶν</TextUnit>
    <TextUnit id="11633" loc="18.322">εἴ ποθεν ἐξεύροι: μάλα γὰρ δριμὺς χόλος αἱρεῖ:</TextUnit>
    <TextUnit id="11634" loc="18.323">ὣς ὃ βαρὺ στενάχων μετεφώνεε Μυρμιδόνεσσιν:</TextUnit>
    <TextUnit id="11635" loc="18.324">ὢ πόποι ἦ ῥ' ἅλιον ἔπος ἔκβαλον ἤματι κείνῳ</TextUnit>
    <TextUnit id="11636" loc="18.325">θαρσύνων ἥρωα Μενοίτιον ἐν μεγάροισι:</TextUnit>
    <TextUnit id="11637" loc="18.326">φῆν δέ οἱ εἰς ̓Οπόεντα περικλυτὸν υἱὸν ἀπάξειν</TextUnit>
    <TextUnit id="11638" loc="18.327">̓́Ιλιον ἐκπέρσαντα, λαχόντα τε ληί̈δος αἶσαν.</TextUnit>
    <TextUnit id="11639" loc="18.328">ἀλλ' οὐ Ζεὺς ἄνδρεσσι νοήματα πάντα τελευτᾷ:</TextUnit>
    <TextUnit id="11640" loc="18.329">ἄμφω γὰρ πέπρωται ὁμοίην γαῖαν ἐρεῦσαι</TextUnit>
    <TextUnit id="11641" loc="18.330">αὐτοῦ ἐνὶ Τροίῃ, ἐπεὶ οὐδ' ἐμὲ νοστήσαντα</TextUnit>
    <TextUnit id="11642" loc="18.331">δέξεται ἐν μεγάροισι γέρων ἱππηλάτα Πηλεὺς</TextUnit>
    <TextUnit id="11643" loc="18.332">οὐδὲ Θέτις μήτηρ, ἀλλ' αὐτοῦ γαῖα καθέξει.</TextUnit>
    <TextUnit id="11644" loc="18.333">νῦν δ' ἐπεὶ οὖν Πάτροκλε σεῦ ὕστερος εἶμ' ὑπὸ γαῖαν,</TextUnit>
    <TextUnit id="11645" loc="18.334">οὔ σε πρὶν κτεριῶ πρίν γ' ̔́Εκτορος ἐνθάδ' ἐνεῖκαι</TextUnit>
    <TextUnit id="11646" loc="18.335">τεύχεα καὶ κεφαλὴν μεγαθύμου σοῖο φονῆος:</TextUnit>
    <TextUnit id="11647" loc="18.336">δώδεκα δὲ προπάροιθε πυρῆς ἀποδειροτομήσω</TextUnit>
    <TextUnit id="11648" loc="18.337">Τρώων ἀγλαὰ τέκνα σέθεν κταμένοιο χολωθείς.</TextUnit>
    <TextUnit id="11649" loc="18.338">τόφρα δέ μοι παρὰ νηυσὶ κορωνίσι κείσεαι αὔτως,</TextUnit>
    <TextUnit id="11650" loc="18.339">ἀμφὶ δὲ σὲ Τρῳαὶ καὶ Δαρδανίδες βαθύκολποι</TextUnit>
    <TextUnit id="11651" loc="18.340">κλαύσονται νύκτάς τε καὶ ἤματα δάκρυ χέουσαι,</TextUnit>
    <TextUnit id="11652" loc="18.341">τὰς αὐτοὶ καμόμεσθα βίηφί τε δουρί τε μακρῷ</TextUnit>
    <TextUnit id="11653" loc="18.342">πιείρας πέρθοντε πόλεις μερόπων ἀνθρώπων.</TextUnit>
    <TextUnit id="11654" loc="18.343">ὣς εἰπὼν ἑτάροισιν ἐκέκλετο δῖος ̓Αχιλλεὺς</TextUnit>
    <TextUnit id="11655" loc="18.344">ἀμφὶ πυρὶ στῆσαι τρίποδα μέγαν, ὄφρα τάχιστα</TextUnit>
    <TextUnit id="11656" loc="18.345">Πάτροκλον λούσειαν ἄπο βρότον αἱματόεντα.</TextUnit>
    <TextUnit id="11657" loc="18.346">οἳ δὲ λοετροχόον τρίποδ' ἵστασαν ἐν πυρὶ κηλέῳ,</TextUnit>
    <TextUnit id="11658" loc="18.347">ἐν δ' ἄρ' ὕδωρ ἔχεαν, ὑπὸ δὲ ξύλα δαῖον ἑλόντες.</TextUnit>
    <TextUnit id="11659" loc="18.348">γάστρην μὲν τρίποδος πῦρ ἄμφεπε, θέρμετο δ' ὕδωρ:</TextUnit>
    <TextUnit id="11660" loc="18.349">αὐτὰρ ἐπεὶ δὴ ζέσσεν ὕδωρ ἐνὶ ἤνοπι χαλκῷ,</TextUnit>
    <TextUnit id="11661" loc="18.350">καὶ τότε δὴ λοῦσάν τε καὶ ἤλειψαν λίπ' ἐλαίῳ,</TextUnit>
    <TextUnit id="11662" loc="18.351">ἐν δ' ὠτειλὰς πλῆσαν ἀλείφατος ἐννεώροιο:</TextUnit>
    <TextUnit id="11663" loc="18.352">ἐν λεχέεσσι δὲ θέντες ἑανῷ λιτὶ κάλυψαν</TextUnit>
    <TextUnit id="11664" loc="18.353">ἐς πόδας ἐκ κεφαλῆς, καθύπερθε δὲ φάρεϊ λευκῷ.</TextUnit>
    <TextUnit id="11665" loc="18.354">παννύχιοι μὲν ἔπειτα πόδας ταχὺν ἀμφ' ̓Αχιλῆα</TextUnit>
    <TextUnit id="11666" loc="18.355">Μυρμιδόνες Πάτροκλον ἀνεστενάχοντο γοῶντες:</TextUnit>
    <TextUnit id="11667" loc="18.356">Ζεὺς δ' ̔́Ηρην προσέειπε κασιγνήτην ἄλοχόν τε:</TextUnit>
    <TextUnit id="11668" loc="18.357">ἔπρηξας καὶ ἔπειτα βοῶπις πότνια ̔́Ηρη</TextUnit>
    <TextUnit id="11669" loc="18.358">ἀνστήσας' ̓Αχιλῆα πόδας ταχύν: ἦ ῥά νυ σεῖο</TextUnit>
    <TextUnit id="11670" loc="18.359">ἐξ αὐτῆς ἐγένοντο κάρη κομόωντες ̓Αχαιοί.</TextUnit>
    <TextUnit id="11671" loc="18.360">τὸν δ' ἠμείβετ' ἔπειτα βοῶπις πότνια ̔́Ηρη:</TextUnit>
    <TextUnit id="11672" loc="18.361">αἰνότατε Κρονίδη ποῖον τὸν μῦθον ἔειπες.</TextUnit>
    <TextUnit id="11673" loc="18.362">καὶ μὲν δή πού τις μέλλει βροτὸς ἀνδρὶ τελέσσαι,</TextUnit>
    <TextUnit id="11674" loc="18.363">ὅς περ θνητός τ' ἐστὶ καὶ οὐ τόσα μήδεα οἶδε:</TextUnit>
    <TextUnit id="11675" loc="18.364">πῶς δὴ ἔγωγ', ἥ φημι θεάων ἔμμεν ἀρίστη,</TextUnit>
    <TextUnit id="11676" loc="18.365">ἀμφότερον γενεῇ τε καὶ οὕνεκα σὴ παράκοιτις</TextUnit>
    <TextUnit id="11677" loc="18.366">κέκλημαι, σὺ δὲ πᾶσι μετ' ἀθανάτοισιν ἀνάσσεις,</TextUnit>
    <TextUnit id="11678" loc="18.367">οὐκ ὄφελον Τρώεσσι κοτεσσαμένη κακὰ ῥάψαι;</TextUnit>
    <TextUnit id="11679" loc="18.368">ὣς οἳ μὲν τοιαῦτα πρὸς ἀλλήλους ἀγόρευον:</TextUnit>
    <TextUnit id="11680" loc="18.369">̔Ηφαίστου δ' ἵκανε δόμον Θέτις ἀργυρόπεζα</TextUnit>
    <TextUnit id="11681" loc="18.370">ἄφθιτον ἀστερόεντα μεταπρεπέ' ἀθανάτοισι</TextUnit>
    <TextUnit id="11682" loc="18.371">χάλκεον, ὅν ῥ' αὐτὸς ποιήσατο κυλλοποδίων.</TextUnit>
    <TextUnit id="11683" loc="18.372">τὸν δ' εὗρ' ἱδρώοντα ἑλισσόμενον περὶ φύσας</TextUnit>
    <TextUnit id="11684" loc="18.373">σπεύδοντα: τρίποδας γὰρ ἐείκοσι πάντας ἔτευχεν</TextUnit>
    <TextUnit id="11685" loc="18.374">ἑστάμεναι περὶ τοῖχον ἐϋσταθέος μεγάροιο,</TextUnit>
    <TextUnit id="11686" loc="18.375">χρύσεα δέ σφ' ὑπὸ κύκλα ἑκάστῳ πυθμένι θῆκεν,</TextUnit>
    <TextUnit id="11687" loc="18.376">ὄφρά οἱ αὐτόματοι θεῖον δυσαίατ' ἀγῶνα</TextUnit>
    <TextUnit id="11688" loc="18.377">ἠδ' αὖτις πρὸς δῶμα νεοίατο θαῦμα ἰδέσθαι.</TextUnit>
    <TextUnit id="11689" loc="18.378">οἳ δ' ἤτοι τόσσον μὲν ἔχον τέλος, οὔατα δ' οὔ πω</TextUnit>
    <TextUnit id="11690" loc="18.379">δαιδάλεα προσέκειτο: τά ῥ' ἤρτυε, κόπτε δὲ δεσμούς.</TextUnit>
    <TextUnit id="11691" loc="18.380">ὄφρ' ὅ γε ταῦτ' ἐπονεῖτο ἰδυίῃσι πραπίδεσσι,</TextUnit>
    <TextUnit id="11692" loc="18.381">τόφρά οἱ ἐγγύθεν ἦλθε θεὰ Θέτις ἀργυρόπεζα.</TextUnit>
    <TextUnit id="11693" loc="18.382">τὴν δὲ ἴδε προμολοῦσα Χάρις λιπαροκρήδεμνος</TextUnit>
    <TextUnit id="11694" loc="18.383">καλή, τὴν ὤπυιε περικλυτὸς ἀμφιγυήεις:</TextUnit>
    <TextUnit id="11695" loc="18.384">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="11696" loc="18.385">τίπτε Θέτι τανύπεπλε ἱκάνεις ἡμέτερον δῶ</TextUnit>
    <TextUnit id="11697" loc="18.386">αἰδοίη τε φίλη τε; πάρος γε μὲν οὔ τι θαμίζεις.</TextUnit>
    <TextUnit id="11698" loc="18.387">ἀλλ' ἕπεο προτέρω, ἵνα τοι πὰρ ξείνια θείω.</TextUnit>
    <TextUnit id="11699" loc="18.388">ὣς ἄρα φωνήσασα πρόσω ἄγε δῖα θεάων.</TextUnit>
    <TextUnit id="11700" loc="18.389">τὴν μὲν ἔπειτα καθεῖσεν ἐπὶ θρόνου ἀργυροήλου</TextUnit>
    <TextUnit id="11701" loc="18.390">καλοῦ δαιδαλέου: ὑπὸ δὲ θρῆνυς ποσὶν ἦεν:</TextUnit>
    <TextUnit id="11702" loc="18.391">κέκλετο δ' ̔́Ηφαιστον κλυτοτέχνην εἶπέ τε μῦθον:</TextUnit>
    <TextUnit id="11703" loc="18.392">̔́Ηφαιστε πρόμολ' ὧδε: Θέτις νύ τι σεῖο χατίζει.</TextUnit>
    <TextUnit id="11704" loc="18.393">τὴν δ' ἠμείβετ' ἔπειτα περικλυτὸς ἀμφιγυήεις:</TextUnit>
    <TextUnit id="11705" loc="18.394">ἦ ῥά νύ μοι δεινή τε καὶ αἰδοίη θεὸς ἔνδον,</TextUnit>
    <TextUnit id="11706" loc="18.395">ἥ μ' ἐσάως' ὅτε μ' ἄλγος ἀφίκετο τῆλε πεσόντα</TextUnit>
    <TextUnit id="11707" loc="18.396">μητρὸς ἐμῆς ἰότητι κυνώπιδος, ἥ μ' ἐθέλησε</TextUnit>
    <TextUnit id="11708" loc="18.397">κρύψαι χωλὸν ἐόντα: τότ' ἂν πάθον ἄλγεα θυμῷ,</TextUnit>
    <TextUnit id="11709" loc="18.398">εἰ μή μ' Εὐρυνόμη τε Θέτις θ' ὑπεδέξατο κόλπῳ</TextUnit>
    <TextUnit id="11710" loc="18.399">Εὐρυνόμη θυγάτηρ ἀψορρόου ̓Ωκεανοῖο.</TextUnit>
    <TextUnit id="11711" loc="18.400">τῇσι παρ' εἰνάετες χάλκευον δαίδαλα πολλά,</TextUnit>
    <TextUnit id="11712" loc="18.401">πόρπας τε γναμπτάς θ' ἕλικας κάλυκάς τε καὶ ὅρμους</TextUnit>
    <TextUnit id="11713" loc="18.402">ἐν σπῆϊ γλαφυρῷ: περὶ δὲ ῥόος ̓Ωκεανοῖο</TextUnit>
    <TextUnit id="11714" loc="18.403">ἀφρῷ μορμύρων ῥέεν ἄσπετος: οὐδέ τις ἄλλος</TextUnit>
    <TextUnit id="11715" loc="18.404">ᾔδεεν οὔτε θεῶν οὔτε θνητῶν ἀνθρώπων,</TextUnit>
    <TextUnit id="11716" loc="18.405">ἀλλὰ Θέτις τε καὶ Εὐρυνόμη ἴσαν, αἵ μ' ἐσάωσαν.</TextUnit>
    <TextUnit id="11717" loc="18.406">ἣ νῦν ἡμέτερον δόμον ἵκει: τώ με μάλα χρεὼ</TextUnit>
    <TextUnit id="11718" loc="18.407">πάντα Θέτι καλλιπλοκάμῳ ζῳάγρια τίνειν.</TextUnit>
    <TextUnit id="11719" loc="18.408">ἀλλὰ σὺ μὲν νῦν οἱ παράθες ξεινήϊα καλά,</TextUnit>
    <TextUnit id="11720" loc="18.409">ὄφρ' ἂν ἐγὼ φύσας ἀποθείομαι ὅπλά τε πάντα.</TextUnit>
    <TextUnit id="11721" loc="18.410">ἦ, καὶ ἀπ' ἀκμοθέτοιο πέλωρ αἴητον ἀνέστη</TextUnit>
    <TextUnit id="11722" loc="18.411">χωλεύων: ὑπὸ δὲ κνῆμαι ῥώοντο ἀραιαί.</TextUnit>
    <TextUnit id="11723" loc="18.412">φύσας μέν ῥ' ἀπάνευθε τίθει πυρός, ὅπλά τε πάντα</TextUnit>
    <TextUnit id="11724" loc="18.413">λάρνακ' ἐς ἀργυρέην συλλέξατο, τοῖς ἐπονεῖτο:</TextUnit>
    <TextUnit id="11725" loc="18.414">σπόγγῳ δ' ἀμφὶ πρόσωπα καὶ ἄμφω χεῖρ' ἀπομόργνυ</TextUnit>
    <TextUnit id="11726" loc="18.415">αὐχένα τε στιβαρὸν καὶ στήθεα λαχνήεντα,</TextUnit>
    <TextUnit id="11727" loc="18.416">δῦ δὲ χιτῶν', ἕλε δὲ σκῆπτρον παχύ, βῆ δὲ θύραζε</TextUnit>
    <TextUnit id="11728" loc="18.417">χωλεύων: ὑπὸ δ' ἀμφίπολοι ῥώοντο ἄνακτι</TextUnit>
    <TextUnit id="11729" loc="18.418">χρύσειαι ζωῇσι νεήνισιν εἰοικυῖαι.</TextUnit>
    <TextUnit id="11730" loc="18.419">τῇς ἐν μὲν νόος ἐστὶ μετὰ φρεσίν, ἐν δὲ καὶ αὐδὴ</TextUnit>
    <TextUnit id="11731" loc="18.420">καὶ σθένος, ἀθανάτων δὲ θεῶν ἄπο ἔργα ἴσασιν.</TextUnit>
    <TextUnit id="11732" loc="18.421">αἳ μὲν ὕπαιθα ἄνακτος ἐποίπνυον: αὐτὰρ ὃ ἔρρων</TextUnit>
    <TextUnit id="11733" loc="18.422">πλησίον, ἔνθα Θέτις περ, ἐπὶ θρόνου ἷζε φαεινοῦ,</TextUnit>
    <TextUnit id="11734" loc="18.423">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="11735" loc="18.424">τίπτε Θέτι τανύπεπλε ἱκάνεις ἡμέτερον δῶ</TextUnit>
    <TextUnit id="11736" loc="18.425">αἰδοίη τε φίλη τε; πάρος γε μὲν οὔ τι θαμίζεις.</TextUnit>
    <TextUnit id="11737" loc="18.426">αὔδα ὅ τι φρονέεις: τελέσαι δέ με θυμὸς ἄνωγεν,</TextUnit>
    <TextUnit id="11738" loc="18.427">εἰ δύναμαι τελέσαι γε καὶ εἰ τετελεσμένον ἐστίν.</TextUnit>
    <TextUnit id="11739" loc="18.428">τὸν δ' ἠμείβετ' ἔπειτα Θέτις κατὰ δάκρυ χέουσα:</TextUnit>
    <TextUnit id="11740" loc="18.429">̔́Ηφαιστ', ἦ ἄρα δή τις, ὅσαι θεαί εἰς' ἐν ̓Ολύμπῳ,</TextUnit>
    <TextUnit id="11741" loc="18.430">τοσσάδ' ἐνὶ φρεσὶν ᾗσιν ἀνέσχετο κήδεα λυγρὰ</TextUnit>
    <TextUnit id="11742" loc="18.431">ὅσς' ἐμοὶ ἐκ πασέων Κρονίδης Ζεὺς ἄλγε' ἔδωκεν;</TextUnit>
    <TextUnit id="11743" loc="18.432">ἐκ μέν μ' ἀλλάων ἁλιάων ἀνδρὶ δάμασσεν</TextUnit>
    <TextUnit id="11744" loc="18.433">Αἰακίδῃ Πηλῆϊ, καὶ ἔτλην ἀνέρος εὐνὴν</TextUnit>
    <TextUnit id="11745" loc="18.434">πολλὰ μάλ' οὐκ ἐθέλουσα. ὃ μὲν δὴ γήραϊ λυγρῷ</TextUnit>
    <TextUnit id="11746" loc="18.435">κεῖται ἐνὶ μεγάροις ἀρημένος, ἄλλα δέ μοι νῦν,</TextUnit>
    <TextUnit id="11747" loc="18.436">υἱὸν ἐπεί μοι δῶκε γενέσθαί τε τραφέμεν τε</TextUnit>
    <TextUnit id="11748" loc="18.437">ἔξοχον ἡρώων: ὃ δ' ἀνέδραμεν ἔρνεϊ ἶσος:</TextUnit>
    <TextUnit id="11749" loc="18.438">τὸν μὲν ἐγὼ θρέψασα φυτὸν ὣς γουνῷ ἀλωῆς</TextUnit>
    <TextUnit id="11750" loc="18.439">νηυσὶν ἐπιπροέηκα κορωνίσιν ̓́Ιλιον εἴσω</TextUnit>
    <TextUnit id="11751" loc="18.440">Τρωσὶ μαχησόμενον: τὸν δ' οὐχ ὑποδέξομαι αὖτις</TextUnit>
    <TextUnit id="11752" loc="18.441">οἴκαδε νοστήσαντα δόμον Πηλήϊον εἴσω.</TextUnit>
    <TextUnit id="11753" loc="18.442">ὄφρα δέ μοι ζώει καὶ ὁρᾷ φάος ἠελίοιο</TextUnit>
    <TextUnit id="11754" loc="18.443">ἄχνυται, οὐδέ τί οἱ δύναμαι χραισμῆσαι ἰοῦσα.</TextUnit>
    <TextUnit id="11755" loc="18.444">κούρην ἣν ἄρα οἱ γέρας ἔξελον υἷες ̓Αχαιῶν,</TextUnit>
    <TextUnit id="11756" loc="18.445">τὴν ἂψ ἐκ χειρῶν ἕλετο κρείων ̓Αγαμέμνων.</TextUnit>
    <TextUnit id="11757" loc="18.446">ἤτοι ὃ τῆς ἀχέων φρένας ἔφθιεν: αὐτὰρ ̓Αχαιοὺς</TextUnit>
    <TextUnit id="11758" loc="18.447">Τρῶες ἐπὶ πρύμνῃσιν ἐείλεον, οὐδὲ θύραζε</TextUnit>
    <TextUnit id="11759" loc="18.448">εἴων ἐξιέναι: τὸν δὲ λίσσοντο γέροντες</TextUnit>
    <TextUnit id="11760" loc="18.449">̓Αργείων, καὶ πολλὰ περικλυτὰ δῶρ' ὀνόμαζον.</TextUnit>
    <TextUnit id="11761" loc="18.450">ἔνθ' αὐτὸς μὲν ἔπειτ' ἠναίνετο λοιγὸν ἀμῦναι,</TextUnit>
    <TextUnit id="11762" loc="18.451">αὐτὰρ ὃ Πάτροκλον περὶ μὲν τὰ ἃ τεύχεα ἕσσε,</TextUnit>
    <TextUnit id="11763" loc="18.452">πέμπε δέ μιν πόλεμον δέ, πολὺν δ' ἅμα λαὸν ὄπασσε.</TextUnit>
    <TextUnit id="11764" loc="18.453">πᾶν δ' ἦμαρ μάρναντο περὶ Σκαιῇσι πύλῃσι:</TextUnit>
    <TextUnit id="11765" loc="18.454">καί νύ κεν αὐτῆμαρ πόλιν ἔπραθον, εἰ μὴ ̓Απόλλων</TextUnit>
    <TextUnit id="11766" loc="18.455">πολλὰ κακὰ ῥέξαντα Μενοιτίου ἄλκιμον υἱὸν</TextUnit>
    <TextUnit id="11767" loc="18.456">ἔκταν' ἐνὶ προμάχοισι καὶ ̔́Εκτορι κῦδος ἔδωκε.</TextUnit>
    <TextUnit id="11768" loc="18.457">τοὔνεκα νῦν τὰ σὰ γούναθ' ἱκάνομαι, αἴ κ' ἐθέλῃσθα</TextUnit>
    <TextUnit id="11769" loc="18.458">υἱεῖ ἐμῷ ὠκυμόρῳ δόμεν ἀσπίδα καὶ τρυφάλειαν</TextUnit>
    <TextUnit id="11770" loc="18.459">καὶ καλὰς κνημῖδας ἐπισφυρίοις ἀραρυίας</TextUnit>
    <TextUnit id="11771" loc="18.460">καὶ θώρηχ': ὃ γὰρ ἦν οἱ ἀπώλεσε πιστὸς ἑταῖρος</TextUnit>
    <TextUnit id="11772" loc="18.461">Τρωσὶ δαμείς: ὃ δὲ κεῖται ἐπὶ χθονὶ θυμὸν ἀχεύων.</TextUnit>
    <TextUnit id="11773" loc="18.462">τὴν δ' ἠμείβετ' ἔπειτα περικλυτὸς ἀμφιγυήεις:</TextUnit>
    <TextUnit id="11774" loc="18.463">θάρσει: μή τοι ταῦτα μετὰ φρεσὶ σῇσι μελόντων.</TextUnit>
    <TextUnit id="11775" loc="18.464">αἲ γάρ μιν θανάτοιο δυσηχέος ὧδε δυναίμην</TextUnit>
    <TextUnit id="11776" loc="18.465">νόσφιν ἀποκρύψαι, ὅτε μιν μόρος αἰνὸς ἱκάνοι,</TextUnit>
    <TextUnit id="11777" loc="18.466">ὥς οἱ τεύχεα καλὰ παρέσσεται, οἷά τις αὖτε</TextUnit>
    <TextUnit id="11778" loc="18.467">ἀνθρώπων πολέων θαυμάσσεται, ὅς κεν ἴδηται.</TextUnit>
    <TextUnit id="11779" loc="18.468">ὣς εἰπὼν τὴν μὲν λίπεν αὐτοῦ, βῆ δ' ἐπὶ φύσας:</TextUnit>
    <TextUnit id="11780" loc="18.469">τὰς δ' ἐς πῦρ ἔτρεψε κέλευσέ τε ἐργάζεσθαι.</TextUnit>
    <TextUnit id="11781" loc="18.470">φῦσαι δ' ἐν χοάνοισιν ἐείκοσι πᾶσαι ἐφύσων</TextUnit>
    <TextUnit id="11782" loc="18.471">παντοίην εὔπρηστον ἀϋτμὴν ἐξανιεῖσαι,</TextUnit>
    <TextUnit id="11783" loc="18.472">ἄλλοτε μὲν σπεύδοντι παρέμμεναι, ἄλλοτε δ' αὖτε,</TextUnit>
    <TextUnit id="11784" loc="18.473">ὅππως ̔́Ηφαιστός τ' ἐθέλοι καὶ ἔργον ἄνοιτο.</TextUnit>
    <TextUnit id="11785" loc="18.474">χαλκὸν δ' ἐν πυρὶ βάλλεν ἀτειρέα κασσίτερόν τε</TextUnit>
    <TextUnit id="11786" loc="18.475">καὶ χρυσὸν τιμῆντα καὶ ἄργυρον: αὐτὰρ ἔπειτα</TextUnit>
    <TextUnit id="11787" loc="18.476">θῆκεν ἐν ἀκμοθέτῳ μέγαν ἄκμονα, γέντο δὲ χειρὶ</TextUnit>
    <TextUnit id="11788" loc="18.477">ῥαιστῆρα κρατερήν, ἑτέρηφι δὲ γέντο πυράγρην.</TextUnit>
    <TextUnit id="11789" loc="18.478">ποίει δὲ πρώτιστα σάκος μέγα τε στιβαρόν τε</TextUnit>
    <TextUnit id="11790" loc="18.479">πάντοσε δαιδάλλων, περὶ δ' ἄντυγα βάλλε φαεινὴν</TextUnit>
    <TextUnit id="11791" loc="18.480">τρίπλακα μαρμαρέην, ἐκ δ' ἀργύρεον τελαμῶνα.</TextUnit>
    <TextUnit id="11792" loc="18.481">πέντε δ' ἄρ' αὐτοῦ ἔσαν σάκεος πτύχες: αὐτὰρ ἐν αὐτῷ</TextUnit>
    <TextUnit id="11793" loc="18.482">ποίει δαίδαλα πολλὰ ἰδυίῃσι πραπίδεσσιν.</TextUnit>
    <TextUnit id="11794" loc="18.483">ἐν μὲν γαῖαν ἔτευξ', ἐν δ' οὐρανόν, ἐν δὲ θάλασσαν,</TextUnit>
    <TextUnit id="11795" loc="18.484">ἠέλιόν τ' ἀκάμαντα σελήνην τε πλήθουσαν,</TextUnit>
    <TextUnit id="11796" loc="18.485">ἐν δὲ τὰ τείρεα πάντα, τά τ' οὐρανὸς ἐστεφάνωται,</TextUnit>
    <TextUnit id="11797" loc="18.486">Πληϊάδας θ' ̔Υάδας τε τό τε σθένος ̓Ωρίωνος</TextUnit>
    <TextUnit id="11798" loc="18.487">̓́Αρκτόν θ', ἣν καὶ ̓́Αμαξαν ἐπίκλησιν καλέουσιν,</TextUnit>
    <TextUnit id="11799" loc="18.488">ἥ τ' αὐτοῦ στρέφεται καί τ' ̓Ωρίωνα δοκεύει,</TextUnit>
    <TextUnit id="11800" loc="18.489">οἴη δ' ἄμμορός ἐστι λοετρῶν ̓Ωκεανοῖο.</TextUnit>
    <TextUnit id="11801" loc="18.490">ἐν δὲ δύω ποίησε πόλεις μερόπων ἀνθρώπων</TextUnit>
    <TextUnit id="11802" loc="18.491">καλάς. ἐν τῇ μέν ῥα γάμοι τ' ἔσαν εἰλαπίναι τε,</TextUnit>
    <TextUnit id="11803" loc="18.492">νύμφας δ' ἐκ θαλάμων δαί̈δων ὕπο λαμπομενάων</TextUnit>
    <TextUnit id="11804" loc="18.493">ἠγίνεον ἀνὰ ἄστυ, πολὺς δ' ὑμέναιος ὀρώρει:</TextUnit>
    <TextUnit id="11805" loc="18.494">κοῦροι δ' ὀρχηστῆρες ἐδίνεον, ἐν δ' ἄρα τοῖσιν</TextUnit>
    <TextUnit id="11806" loc="18.495">αὐλοὶ φόρμιγγές τε βοὴν ἔχον: αἳ δὲ γυναῖκες</TextUnit>
    <TextUnit id="11807" loc="18.496">ἱστάμεναι θαύμαζον ἐπὶ προθύροισιν ἑκάστη.</TextUnit>
    <TextUnit id="11808" loc="18.497">λαοὶ δ' εἰν ἀγορῇ ἔσαν ἀθρόοι: ἔνθα δὲ νεῖκος</TextUnit>
    <TextUnit id="11809" loc="18.498">ὠρώρει, δύο δ' ἄνδρες ἐνείκεον εἵνεκα ποινῆς</TextUnit>
    <TextUnit id="11810" loc="18.499">ἀνδρὸς ἀποφθιμένου: ὃ μὲν εὔχετο πάντ' ἀποδοῦναι</TextUnit>
    <TextUnit id="11811" loc="18.500">δήμῳ πιφαύσκων, ὃ δ' ἀναίνετο μηδὲν ἑλέσθαι:</TextUnit>
    <TextUnit id="11812" loc="18.501">ἄμφω δ' ἱέσθην ἐπὶ ἴστορι πεῖραρ ἑλέσθαι.</TextUnit>
    <TextUnit id="11813" loc="18.502">λαοὶ δ' ἀμφοτέροισιν ἐπήπυον ἀμφὶς ἀρωγοί:</TextUnit>
    <TextUnit id="11814" loc="18.503">κήρυκες δ' ἄρα λαὸν ἐρήτυον: οἳ δὲ γέροντες</TextUnit>
    <TextUnit id="11815" loc="18.504">εἵατ' ἐπὶ ξεστοῖσι λίθοις ἱερῷ ἐνὶ κύκλῳ,</TextUnit>
    <TextUnit id="11816" loc="18.505">σκῆπτρα δὲ κηρύκων ἐν χέρς' ἔχον ἠεροφώνων:</TextUnit>
    <TextUnit id="11817" loc="18.506">τοῖσιν ἔπειτ' ἤϊσσον, ἀμοιβηδὶς δὲ δίκαζον.</TextUnit>
    <TextUnit id="11818" loc="18.507">κεῖτο δ' ἄρ' ἐν μέσσοισι δύω χρυσοῖο τάλαντα,</TextUnit>
    <TextUnit id="11819" loc="18.508">τῷ δόμεν ὃς μετὰ τοῖσι δίκην ἰθύντατα εἴποι.</TextUnit>
    <TextUnit id="11820" loc="18.509">τὴν δ' ἑτέρην πόλιν ἀμφὶ δύω στρατοὶ ἥατο λαῶν</TextUnit>
    <TextUnit id="11821" loc="18.510">τεύχεσι λαμπόμενοι: δίχα δέ σφισιν ἥνδανε βουλή,</TextUnit>
    <TextUnit id="11822" loc="18.511">ἠὲ διαπραθέειν ἢ ἄνδιχα πάντα δάσασθαι</TextUnit>
    <TextUnit id="11823" loc="18.512">κτῆσιν ὅσην πτολίεθρον ἐπήρατον ἐντὸς ἔεργεν:</TextUnit>
    <TextUnit id="11824" loc="18.513">οἳ δ' οὔ πω πείθοντο, λόχῳ δ' ὑπεθωρήσσοντο.</TextUnit>
    <TextUnit id="11825" loc="18.514">τεῖχος μέν ῥ' ἄλοχοί τε φίλαι καὶ νήπια τέκνα</TextUnit>
    <TextUnit id="11826" loc="18.515">ῥύατ' ἐφεσταότες, μετὰ δ' ἀνέρες οὓς ἔχε γῆρας:</TextUnit>
    <TextUnit id="11827" loc="18.516">οἳ δ' ἴσαν: ἦρχε δ' ἄρά σφιν ̓́Αρης καὶ Παλλὰς ̓Αθήνη</TextUnit>
    <TextUnit id="11828" loc="18.517">ἄμφω χρυσείω, χρύσεια δὲ εἵματα ἕσθην,</TextUnit>
    <TextUnit id="11829" loc="18.518">καλὼ καὶ μεγάλω σὺν τεύχεσιν, ὥς τε θεώ περ</TextUnit>
    <TextUnit id="11830" loc="18.519">ἀμφὶς ἀριζήλω: λαοὶ δ' ὑπολίζονες ἦσαν.</TextUnit>
    <TextUnit id="11831" loc="18.520">οἳ δ' ὅτε δή ῥ' ἵκανον ὅθι σφίσιν εἶκε λοχῆσαι</TextUnit>
    <TextUnit id="11832" loc="18.521">ἐν ποταμῷ, ὅθι τ' ἀρδμὸς ἔην πάντεσσι βοτοῖσιν,</TextUnit>
    <TextUnit id="11833" loc="18.522">ἔνθ' ἄρα τοί γ' ἵζοντ' εἰλυμένοι αἴθοπι χαλκῷ.</TextUnit>
    <TextUnit id="11834" loc="18.523">τοῖσι δ' ἔπειτ' ἀπάνευθε δύω σκοποὶ εἵατο λαῶν</TextUnit>
    <TextUnit id="11835" loc="18.524">δέγμενοι ὁππότε μῆλα ἰδοίατο καὶ ἕλικας βοῦς.</TextUnit>
    <TextUnit id="11836" loc="18.525">οἳ δὲ τάχα προγένοντο, δύω δ' ἅμ' ἕποντο νομῆες</TextUnit>
    <TextUnit id="11837" loc="18.526">τερπόμενοι σύριγξι: δόλον δ' οὔ τι προνόησαν.</TextUnit>
    <TextUnit id="11838" loc="18.527">οἳ μὲν τὰ προϊδόντες ἐπέδραμον, ὦκα δ' ἔπειτα</TextUnit>
    <TextUnit id="11839" loc="18.528">τάμνοντ' ἀμφὶ βοῶν ἀγέλας καὶ πώεα καλὰ</TextUnit>
    <TextUnit id="11840" loc="18.529">ἀργεννέων οἰῶν, κτεῖνον δ' ἐπὶ μηλοβοτῆρας.</TextUnit>
    <TextUnit id="11841" loc="18.530">οἳ δ' ὡς οὖν ἐπύθοντο πολὺν κέλαδον παρὰ βουσὶν</TextUnit>
    <TextUnit id="11842" loc="18.531">εἰράων προπάροιθε καθήμενοι, αὐτίκ' ἐφ' ἵππων</TextUnit>
    <TextUnit id="11843" loc="18.532">βάντες ἀερσιπόδων μετεκίαθον, αἶψα δ' ἵκοντο.</TextUnit>
    <TextUnit id="11844" loc="18.533">στησάμενοι δ' ἐμάχοντο μάχην ποταμοῖο παρ' ὄχθας,</TextUnit>
    <TextUnit id="11845" loc="18.534">βάλλον δ' ἀλλήλους χαλκήρεσιν ἐγχείῃσιν.</TextUnit>
    <TextUnit id="11846" loc="18.535">ἐν δ' ̓́Ερις ἐν δὲ Κυδοιμὸς ὁμίλεον, ἐν δ' ὀλοὴ Κήρ,</TextUnit>
    <TextUnit id="11847" loc="18.536">ἄλλον ζωὸν ἔχουσα νεούτατον, ἄλλον ἄουτον,</TextUnit>
    <TextUnit id="11848" loc="18.537">ἄλλον τεθνηῶτα κατὰ μόθον ἕλκε ποδοῖιν:</TextUnit>
    <TextUnit id="11849" loc="18.538">εἷμα δ' ἔχ' ἀμφ' ὤμοισι δαφοινεὸν αἵματι φωτῶν.</TextUnit>
    <TextUnit id="11850" loc="18.539">ὡμίλευν δ' ὥς τε ζωοὶ βροτοὶ ἠδ' ἐμάχοντο,</TextUnit>
    <TextUnit id="11851" loc="18.540">νεκρούς τ' ἀλλήλων ἔρυον κατατεθνηῶτας.</TextUnit>
    <TextUnit id="11852" loc="18.541">ἐν δ' ἐτίθει νειὸν μαλακὴν πίειραν ἄρουραν</TextUnit>
    <TextUnit id="11853" loc="18.542">εὐρεῖαν τρίπολον: πολλοὶ δ' ἀροτῆρες ἐν αὐτῇ</TextUnit>
    <TextUnit id="11854" loc="18.543">ζεύγεα δινεύοντες ἐλάστρεον ἔνθα καὶ ἔνθα.</TextUnit>
    <TextUnit id="11855" loc="18.544">οἳ δ' ὁπότε στρέψαντες ἱκοίατο τέλσον ἀρούρης,</TextUnit>
    <TextUnit id="11856" loc="18.545">τοῖσι δ' ἔπειτ' ἐν χερσὶ δέπας μελιηδέος οἴνου</TextUnit>
    <TextUnit id="11857" loc="18.546">δόσκεν ἀνὴρ ἐπιών: τοὶ δὲ στρέψασκον ἀν' ὄγμους,</TextUnit>
    <TextUnit id="11858" loc="18.547">ἱέμενοι νειοῖο βαθείης τέλσον ἱκέσθαι.</TextUnit>
    <TextUnit id="11859" loc="18.548">ἣ δὲ μελαίνετ' ὄπισθεν, ἀρηρομένῃ δὲ ἐῴκει,</TextUnit>
    <TextUnit id="11860" loc="18.549">χρυσείη περ ἐοῦσα: τὸ δὴ περὶ θαῦμα τέτυκτο.</TextUnit>
    <TextUnit id="11861" loc="18.550">ἐν δ' ἐτίθει τέμενος βασιλήϊον: ἔνθα δ' ἔριθοι</TextUnit>
    <TextUnit id="11862" loc="18.551">ἤμων ὀξείας δρεπάνας ἐν χερσὶν ἔχοντες.</TextUnit>
    <TextUnit id="11863" loc="18.552">δράγματα δ' ἄλλα μετ' ὄγμον ἐπήτριμα πῖπτον ἔραζε,</TextUnit>
    <TextUnit id="11864" loc="18.553">ἄλλα δ' ἀμαλλοδετῆρες ἐν ἐλλεδανοῖσι δέοντο.</TextUnit>
    <TextUnit id="11865" loc="18.554">τρεῖς δ' ἄρ' ἀμαλλοδετῆρες ἐφέστασαν: αὐτὰρ ὄπισθε</TextUnit>
    <TextUnit id="11866" loc="18.555">παῖδες δραγμεύοντες ἐν ἀγκαλίδεσσι φέροντες</TextUnit>
    <TextUnit id="11867" loc="18.556">ἀσπερχὲς πάρεχον: βασιλεὺς δ' ἐν τοῖσι σιωπῇ</TextUnit>
    <TextUnit id="11868" loc="18.557">σκῆπτρον ἔχων ἑστήκει ἐπ' ὄγμου γηθόσυνος κῆρ.</TextUnit>
    <TextUnit id="11869" loc="18.558">κήρυκες δ' ἀπάνευθεν ὑπὸ δρυὶ̈ δαῖτα πένοντο,</TextUnit>
    <TextUnit id="11870" loc="18.559">βοῦν δ' ἱερεύσαντες μέγαν ἄμφεπον: αἳ δὲ γυναῖκες</TextUnit>
    <TextUnit id="11871" loc="18.560">δεῖπνον ἐρίθοισιν λεύκ' ἄλφιτα πολλὰ πάλυνον.</TextUnit>
    <TextUnit id="11872" loc="18.561">ἐν δ' ἐτίθει σταφυλῇσι μέγα βρίθουσαν ἀλωὴν</TextUnit>
    <TextUnit id="11873" loc="18.562">καλὴν χρυσείην: μέλανες δ' ἀνὰ βότρυες ἦσαν,</TextUnit>
    <TextUnit id="11874" loc="18.563">ἑστήκει δὲ κάμαξι διαμπερὲς ἀργυρέῃσιν.</TextUnit>
    <TextUnit id="11875" loc="18.564">ἀμφὶ δὲ κυανέην κάπετον, περὶ δ' ἕρκος ἔλασσε</TextUnit>
    <TextUnit id="11876" loc="18.565">κασσιτέρου: μία δ' οἴη ἀταρπιτὸς ἦεν ἐπ' αὐτήν,</TextUnit>
    <TextUnit id="11877" loc="18.566">τῇ νίσοντο φορῆες ὅτε τρυγόῳεν ἀλωήν.</TextUnit>
    <TextUnit id="11878" loc="18.567">παρθενικαὶ δὲ καὶ ἠί̈θεοι ἀταλὰ φρονέοντες</TextUnit>
    <TextUnit id="11879" loc="18.568">πλεκτοῖς ἐν ταλάροισι φέρον μελιηδέα καρπόν.</TextUnit>
    <TextUnit id="11880" loc="18.569">τοῖσιν δ' ἐν μέσσοισι πάϊς φόρμιγγι λιγείῃ</TextUnit>
    <TextUnit id="11881" loc="18.570">ἱμερόεν κιθάριζε, λίνον δ' ὑπὸ καλὸν ἄειδε</TextUnit>
    <TextUnit id="11882" loc="18.571">λεπταλέῃ φωνῇ: τοὶ δὲ ῥήσσοντες ἁμαρτῇ</TextUnit>
    <TextUnit id="11883" loc="18.572">μολπῇ τ' ἰυγμῷ τε ποσὶ σκαίροντες ἕποντο.</TextUnit>
    <TextUnit id="11884" loc="18.573">ἐν δ' ἀγέλην ποίησε βοῶν ὀρθοκραιράων:</TextUnit>
    <TextUnit id="11885" loc="18.574">αἳ δὲ βόες χρυσοῖο τετεύχατο κασσιτέρου τε,</TextUnit>
    <TextUnit id="11886" loc="18.575">μυκηθμῷ δ' ἀπὸ κόπρου ἐπεσσεύοντο νομὸν δὲ</TextUnit>
    <TextUnit id="11887" loc="18.576">πὰρ ποταμὸν κελάδοντα, παρὰ ῥοδανὸν δονακῆα.</TextUnit>
    <TextUnit id="11888" loc="18.577">χρύσειοι δὲ νομῆες ἅμ' ἐστιχόωντο βόεσσι</TextUnit>
    <TextUnit id="11889" loc="18.578">τέσσαρες, ἐννέα δέ σφι κύνες πόδας ἀργοὶ ἕποντο.</TextUnit>
    <TextUnit id="11890" loc="18.579">σμερδαλέω δὲ λέοντε δύ' ἐν πρώτῃσι βόεσσι</TextUnit>
    <TextUnit id="11891" loc="18.580">ταῦρον ἐρύγμηλον ἐχέτην: ὃ δὲ μακρὰ μεμυκὼς</TextUnit>
    <TextUnit id="11892" loc="18.581">ἕλκετο: τὸν δὲ κύνες μετεκίαθον ἠδ' αἰζηοί.</TextUnit>
    <TextUnit id="11893" loc="18.582">τὼ μὲν ἀναρρήξαντε βοὸς μεγάλοιο βοείην</TextUnit>
    <TextUnit id="11894" loc="18.583">ἔγκατα καὶ μέλαν αἷμα λαφύσσετον: οἳ δὲ νομῆες</TextUnit>
    <TextUnit id="11895" loc="18.584">αὔτως ἐνδίεσαν ταχέας κύνας ὀτρύνοντες.</TextUnit>
    <TextUnit id="11896" loc="18.585">οἳ δ' ἤτοι δακέειν μὲν ἀπετρωπῶντο λεόντων,</TextUnit>
    <TextUnit id="11897" loc="18.586">ἱστάμενοι δὲ μάλ' ἐγγὺς ὑλάκτεον ἔκ τ' ἀλέοντο.</TextUnit>
    <TextUnit id="11898" loc="18.587">ἐν δὲ νομὸν ποίησε περικλυτὸς ἀμφιγυήεις</TextUnit>
    <TextUnit id="11899" loc="18.588">ἐν καλῇ βήσσῃ μέγαν οἰῶν ἀργεννάων,</TextUnit>
    <TextUnit id="11900" loc="18.589">σταθμούς τε κλισίας τε κατηρεφέας ἰδὲ σηκούς.</TextUnit>
    <TextUnit id="11901" loc="18.590">ἐν δὲ χορὸν ποίκιλλε περικλυτὸς ἀμφιγυήεις,</TextUnit>
    <TextUnit id="11902" loc="18.591">τῷ ἴκελον οἷόν ποτ' ἐνὶ Κνωσῷ εὐρείῃ</TextUnit>
    <TextUnit id="11903" loc="18.592">Δαίδαλος ἤσκησεν καλλιπλοκάμῳ ̓Αριάδνῃ.</TextUnit>
    <TextUnit id="11904" loc="18.593">ἔνθα μὲν ἠί̈θεοι καὶ παρθένοι ἀλφεσίβοιαι</TextUnit>
    <TextUnit id="11905" loc="18.594">ὀρχεῦντ' ἀλλήλων ἐπὶ καρπῷ χεῖρας ἔχοντες.</TextUnit>
    <TextUnit id="11906" loc="18.595">τῶν δ' αἳ μὲν λεπτὰς ὀθόνας ἔχον, οἳ δὲ χιτῶνας</TextUnit>
    <TextUnit id="11907" loc="18.596">εἵατ' ἐϋννήτους, ἦκα στίλβοντας ἐλαίῳ:</TextUnit>
    <TextUnit id="11908" loc="18.597">καί ῥ' αἳ μὲν καλὰς στεφάνας ἔχον, οἳ δὲ μαχαίρας</TextUnit>
    <TextUnit id="11909" loc="18.598">εἶχον χρυσείας ἐξ ἀργυρέων τελαμώνων.</TextUnit>
    <TextUnit id="11910" loc="18.599">οἳ δ' ὁτὲ μὲν θρέξασκον ἐπισταμένοισι πόδεσσι</TextUnit>
    <TextUnit id="11911" loc="18.600">ῥεῖα μάλ', ὡς ὅτε τις τροχὸν ἄρμενον ἐν παλάμῃσιν</TextUnit>
    <TextUnit id="11912" loc="18.601">ἑζόμενος κεραμεὺς πειρήσεται, αἴ κε θέῃσιν:</TextUnit>
    <TextUnit id="11913" loc="18.602">ἄλλοτε δ' αὖ θρέξασκον ἐπὶ στίχας ἀλλήλοισι.</TextUnit>
    <TextUnit id="11914" loc="18.603">πολλὸς δ' ἱμερόεντα χορὸν περιίσταθ' ὅμιλος</TextUnit>
    <TextUnit id="11915" loc="18.604">τερπόμενοι:</TextUnit>
    <TextUnit id="11916" loc="18.605">δοιὼ δὲ κυβιστητῆρε κατ' αὐτοὺς</TextUnit>
    <TextUnit id="11917" loc="18.606">μολπῆς ἐξάρχοντες ἐδίνευον κατὰ μέσσους.</TextUnit>
    <TextUnit id="11918" loc="18.607">ἐν δ' ἐτίθει ποταμοῖο μέγα σθένος ̓Ωκεανοῖο</TextUnit>
    <TextUnit id="11919" loc="18.608">ἄντυγα πὰρ πυμάτην σάκεος πύκα ποιητοῖο.</TextUnit>
    <TextUnit id="11920" loc="18.609">αὐτὰρ ἐπεὶ δὴ τεῦξε σάκος μέγα τε στιβαρόν τε,</TextUnit>
    <TextUnit id="11921" loc="18.610">τεῦξ' ἄρα οἱ θώρηκα φαεινότερον πυρὸς αὐγῆς,</TextUnit>
    <TextUnit id="11922" loc="18.611">τεῦξε δέ οἱ κόρυθα βριαρὴν κροτάφοις ἀραρυῖαν</TextUnit>
    <TextUnit id="11923" loc="18.612">καλὴν δαιδαλέην, ἐπὶ δὲ χρύσεον λόφον ἧκε,</TextUnit>
    <TextUnit id="11924" loc="18.613">τεῦξε δέ οἱ κνημῖδας ἑανοῦ κασσιτέροιο.</TextUnit>
    <TextUnit id="11925" loc="18.614">αὐτὰρ ἐπεὶ πάνθ' ὅπλα κάμε κλυτὸς ἀμφιγυήεις,</TextUnit>
    <TextUnit id="11926" loc="18.615">μητρὸς ̓Αχιλλῆος θῆκε προπάροιθεν ἀείρας.</TextUnit>
    <TextUnit id="11927" loc="18.616">ἣ δ' ἴρηξ ὣς ἆλτο κατ' Οὐλύμπου νιφόεντος</TextUnit>
    <TextUnit id="11928" loc="18.617">τεύχεα μαρμαίροντα παρ' ̔Ηφαίστοιο φέρουσα.</TextUnit>
    <TextUnit id="11929" loc="19.1">̓Ηὼς μὲν κροκόπεπλος ἀπ' ̓Ωκεανοῖο ῥοάων</TextUnit>
    <TextUnit id="11930" loc="19.2">ὄρνυθ', ἵν' ἀθανάτοισι φόως φέροι ἠδὲ βροτοῖσιν:</TextUnit>
    <TextUnit id="11931" loc="19.3">ἣ δ' ἐς νῆας ἵκανε θεοῦ πάρα δῶρα φέρουσα.</TextUnit>
    <TextUnit id="11932" loc="19.4">εὗρε δὲ Πατρόκλῳ περικείμενον ὃν φίλον υἱὸν</TextUnit>
    <TextUnit id="11933" loc="19.5">κλαίοντα λιγέως: πολέες δ' ἀμφ' αὐτὸν ἑταῖροι</TextUnit>
    <TextUnit id="11934" loc="19.6">μύρονθ': ἣ δ' ἐν τοῖσι παρίστατο δῖα θεάων,</TextUnit>
    <TextUnit id="11935" loc="19.7">ἔν τ' ἄρα οἱ φῦ χειρὶ ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="11936" loc="19.8">τέκνον ἐμὸν τοῦτον μὲν ἐάσομεν ἀχνύμενοί περ</TextUnit>
    <TextUnit id="11937" loc="19.9">κεῖσθαι, ἐπεὶ δὴ πρῶτα θεῶν ἰότητι δαμάσθη:</TextUnit>
    <TextUnit id="11938" loc="19.10">τύνη δ' ̔Ηφαίστοιο πάρα κλυτὰ τεύχεα δέξο</TextUnit>
    <TextUnit id="11939" loc="19.11">καλὰ μάλ', οἷ' οὔ πώ τις ἀνὴρ ὤμοισι φόρησεν.</TextUnit>
    <TextUnit id="11940" loc="19.12">ὡς ἄρα φωνήσασα θεὰ κατὰ τεύχε' ἔθηκε</TextUnit>
    <TextUnit id="11941" loc="19.13">πρόσθεν ̓Αχιλλῆος: τὰ δ' ἀνέβραχε δαίδαλα πάντα.</TextUnit>
    <TextUnit id="11942" loc="19.14">Μυρμιδόνας δ' ἄρα πάντας ἕλε τρόμος, οὐδέ τις ἔτλη</TextUnit>
    <TextUnit id="11943" loc="19.15">ἄντην εἰσιδέειν, ἀλλ' ἔτρεσαν. αὐτὰρ ̓Αχιλλεὺς</TextUnit>
    <TextUnit id="11944" loc="19.16">ὡς εἶδ', ὥς μιν μᾶλλον ἔδυ χόλος, ἐν δέ οἱ ὄσσε</TextUnit>
    <TextUnit id="11945" loc="19.17">δεινὸν ὑπὸ βλεφάρων ὡς εἰ σέλας ἐξεφάανθεν:</TextUnit>
    <TextUnit id="11946" loc="19.18">τέρπετο δ' ἐν χείρεσσιν ἔχων θεοῦ ἀγλαὰ δῶρα.</TextUnit>
    <TextUnit id="11947" loc="19.19">αὐτὰρ ἐπεὶ φρεσὶν ᾗσι τετάρπετο δαίδαλα λεύσσων</TextUnit>
    <TextUnit id="11948" loc="19.20">αὐτίκα μητέρα ἣν ἔπεα πτερόεντα προσηύδα:</TextUnit>
    <TextUnit id="11949" loc="19.21">μῆτερ ἐμὴ τὰ μὲν ὅπλα θεὸς πόρεν οἷ' ἐπιεικὲς</TextUnit>
    <TextUnit id="11950" loc="19.22">ἔργ' ἔμεν ἀθανάτων, μὴ δὲ βροτὸν ἄνδρα τελέσσαι.</TextUnit>
    <TextUnit id="11951" loc="19.23">νῦν δ' ἤτοι μὲν ἐγὼ θωρήξομαι: ἀλλὰ μάλ' αἰνῶς</TextUnit>
    <TextUnit id="11952" loc="19.24">δείδω μή μοι τόφρα Μενοιτίου ἄλκιμον υἱὸν</TextUnit>
    <TextUnit id="11953" loc="19.25">μυῖαι καδδῦσαι κατὰ χαλκοτύπους ὠτειλὰς</TextUnit>
    <TextUnit id="11954" loc="19.26">εὐλὰς ἐγγείνωνται, ἀεικίσσωσι δὲ νεκρόν,</TextUnit>
    <TextUnit id="11955" loc="19.27">ἐκ δ' αἰὼν πέφαται, κατὰ δὲ χρόα πάντα σαπήῃ.</TextUnit>
    <TextUnit id="11956" loc="19.28">τὸν δ' ἠμείβετ' ἔπειτα θεὰ Θέτις ἀργυρόπεζα:</TextUnit>
    <TextUnit id="11957" loc="19.29">τέκνον μή τοι ταῦτα μετὰ φρεσὶ σῇσι μελόντων.</TextUnit>
    <TextUnit id="11958" loc="19.30">τῷ μὲν ἐγὼ πειρήσω ἀλαλκεῖν ἄγρια φῦλα</TextUnit>
    <TextUnit id="11959" loc="19.31">μυίας, αἵ ῥά τε φῶτας ἀρηϊφάτους κατέδουσιν:</TextUnit>
    <TextUnit id="11960" loc="19.32">ἤν περ γὰρ κεῖταί γε τελεσφόρον εἰς ἐνιαυτόν,</TextUnit>
    <TextUnit id="11961" loc="19.33">αἰεὶ τῷ γ' ἔσται χρὼς ἔμπεδος, ἢ καὶ ἀρείων.</TextUnit>
    <TextUnit id="11962" loc="19.34">ἀλλὰ σύ γ' εἰς ἀγορὴν καλέσας ἥρωας ̓Αχαιοὺς</TextUnit>
    <TextUnit id="11963" loc="19.35">μῆνιν ἀποειπὼν ̓Αγαμέμνονι ποιμένι λαῶν</TextUnit>
    <TextUnit id="11964" loc="19.36">αἶψα μάλ' ἐς πόλεμον θωρήσσεο, δύσεο δ' ἀλκήν.</TextUnit>
    <TextUnit id="11965" loc="19.37">ὣς ἄρα φωνήσασα μένος πολυθαρσὲς ἐνῆκε,</TextUnit>
    <TextUnit id="11966" loc="19.38">Πατρόκλῳ δ' αὖτ' ἀμβροσίην καὶ νέκταρ ἐρυθρὸν</TextUnit>
    <TextUnit id="11967" loc="19.39">στάξε κατὰ ῥινῶν, ἵνα οἱ χρὼς ἔμπεδος εἴη.</TextUnit>
    <TextUnit id="11968" loc="19.40">αὐτὰρ ὃ βῆ παρὰ θῖνα θαλάσσης δῖος ̓Αχιλλεὺς</TextUnit>
    <TextUnit id="11969" loc="19.41">σμερδαλέα ἰάχων, ὦρσεν δ' ἥρωας ̓Αχαιούς.</TextUnit>
    <TextUnit id="11970" loc="19.42">καί ῥ' οἵ περ τὸ πάρος γε νεῶν ἐν ἀγῶνι μένεσκον</TextUnit>
    <TextUnit id="11971" loc="19.43">οἵ τε κυβερνῆται καὶ ἔχον οἰήϊα νηῶν</TextUnit>
    <TextUnit id="11972" loc="19.44">καὶ ταμίαι παρὰ νηυσὶν ἔσαν σίτοιο δοτῆρες,</TextUnit>
    <TextUnit id="11973" loc="19.45">καὶ μὴν οἳ τότε γ' εἰς ἀγορὴν ἴσαν, οὕνεκ' ̓Αχιλλεὺς</TextUnit>
    <TextUnit id="11974" loc="19.46">ἐξεφάνη, δηρὸν δὲ μάχης ἐπέπαυτ' ἀλεγεινῆς.</TextUnit>
    <TextUnit id="11975" loc="19.47">τὼ δὲ δύω σκάζοντε βάτην ̓́Αρεος θεράποντε</TextUnit>
    <TextUnit id="11976" loc="19.48">Τυδεί̈δης τε μενεπτόλεμος καὶ δῖος ̓Οδυσσεὺς</TextUnit>
    <TextUnit id="11977" loc="19.49">ἔγχει ἐρειδομένω: ἔτι γὰρ ἔχον ἕλκεα λυγρά:</TextUnit>
    <TextUnit id="11978" loc="19.50">κὰδ δὲ μετὰ πρώτῃ ἀγορῇ ἵζοντο κιόντες.</TextUnit>
    <TextUnit id="11979" loc="19.51">αὐτὰρ ὃ δεύτατος ἦλθεν ἄναξ ἀνδρῶν ̓Αγαμέμνων</TextUnit>
    <TextUnit id="11980" loc="19.52">ἕλκος ἔχων: καὶ γὰρ τὸν ἐνὶ κρατερῇ ὑσμίνῃ</TextUnit>
    <TextUnit id="11981" loc="19.53">οὖτα Κόων ̓Αντηνορίδης χαλκήρεϊ δουρί.</TextUnit>
    <TextUnit id="11982" loc="19.54">αὐτὰρ ἐπεὶ δὴ πάντες ἀολλίσθησαν ̓Αχαιοί,</TextUnit>
    <TextUnit id="11983" loc="19.55">τοῖσι δ' ἀνιστάμενος μετέφη πόδας ὠκὺς ̓Αχιλλεύς:</TextUnit>
    <TextUnit id="11984" loc="19.56">̓Ατρεί̈δη ἦ ἄρ τι τόδ' ἀμφοτέροισιν ἄρειον</TextUnit>
    <TextUnit id="11985" loc="19.57">ἔπλετο σοὶ καὶ ἐμοί, ὅ τε νῶί̈ περ ἀχνυμένω κῆρ</TextUnit>
    <TextUnit id="11986" loc="19.58">θυμοβόρῳ ἔριδι μενεήναμεν εἵνεκα κούρης;</TextUnit>
    <TextUnit id="11987" loc="19.59">τὴν ὄφελ' ἐν νήεσσι κατακτάμεν ̓́Αρτεμις ἰῷ</TextUnit>
    <TextUnit id="11988" loc="19.60">ἤματι τῷ ὅτ' ἐγὼν ἑλόμην Λυρνησσὸν ὀλέσσας:</TextUnit>
    <TextUnit id="11989" loc="19.61">τώ κ' οὐ τόσσοι ̓Αχαιοὶ ὀδὰξ ἕλον ἄσπετον οὖδας</TextUnit>
    <TextUnit id="11990" loc="19.62">δυσμενέων ὑπὸ χερσὶν ἐμεῦ ἀπομηνίσαντος.</TextUnit>
    <TextUnit id="11991" loc="19.63">̔́Εκτορι μὲν καὶ Τρωσὶ τὸ κέρδιον: αὐτὰρ ̓Αχαιοὺς</TextUnit>
    <TextUnit id="11992" loc="19.64">δηρὸν ἐμῆς καὶ σῆς ἔριδος μνήσεσθαι ὀί̈ω.</TextUnit>
    <TextUnit id="11993" loc="19.65">ἀλλὰ τὰ μὲν προτετύχθαι ἐάσομεν ἀχνύμενοί περ</TextUnit>
    <TextUnit id="11994" loc="19.66">θυμὸν ἐνὶ στήθεσσι φίλον δαμάσαντες ἀνάγκῃ:</TextUnit>
    <TextUnit id="11995" loc="19.67">νῦν δ' ἤτοι μὲν ἐγὼ παύω χόλον, οὐδέ τί με χρὴ</TextUnit>
    <TextUnit id="11996" loc="19.68">ἀσκελέως αἰεὶ μενεαινέμεν: ἀλλ' ἄγε θᾶσσον</TextUnit>
    <TextUnit id="11997" loc="19.69">ὄτρυνον πόλεμον δὲ κάρη κομόωντας ̓Αχαιούς,</TextUnit>
    <TextUnit id="11998" loc="19.70">ὄφρ' ἔτι καὶ Τρώων πειρήσομαι ἀντίον ἐλθὼν</TextUnit>
    <TextUnit id="11999" loc="19.71">αἴ κ' ἐθέλως' ἐπὶ νηυσὶν ἰαύειν: ἀλλά τιν' οἴω</TextUnit>
    <TextUnit id="12000" loc="19.72">ἀσπασίως αὐτῶν γόνυ κάμψειν, ὅς κε φύγῃσι</TextUnit>
    <TextUnit id="12001" loc="19.73">δηί̈ου ἐκ πολέμοιο ὑπ' ἔγχεος ἡμετέροιο.</TextUnit>
    <TextUnit id="12002" loc="19.74">ὣς ἔφαθ', οἳ δ' ἐχάρησαν ἐϋκνήμιδες ̓Αχαιοὶ</TextUnit>
    <TextUnit id="12003" loc="19.75">μῆνιν ἀπειπόντος μεγαθύμου Πηλεί̈ωνος.</TextUnit>
    <TextUnit id="12004" loc="19.76">τοῖσι δὲ καὶ μετέειπεν ἄναξ ἀνδρῶν ̓Αγαμέμνων</TextUnit>
    <TextUnit id="12005" loc="19.77">αὐτόθεν ἐξ ἕδρης, οὐδ' ἐν μέσσοισιν ἀναστάς:</TextUnit>
    <TextUnit id="12006" loc="19.78">ὦ φίλοι ἥρωες Δαναοὶ θεράποντες ̓́Αρηος</TextUnit>
    <TextUnit id="12007" loc="19.79">ἑσταότος μὲν καλὸν ἀκούειν, οὐδὲ ἔοικεν</TextUnit>
    <TextUnit id="12008" loc="19.80">ὑββάλλειν: χαλεπὸν γὰρ ἐπισταμένῳ περ ἐόντι.</TextUnit>
    <TextUnit id="12009" loc="19.81">ἀνδρῶν δ' ἐν πολλῷ ὁμάδῳ πῶς κέν τις ἀκούσαι</TextUnit>
    <TextUnit id="12010" loc="19.82">ἢ εἴποι; βλάβεται δὲ λιγύς περ ἐὼν ἀγορητής.</TextUnit>
    <TextUnit id="12011" loc="19.83">Πηλεί̈δῃ μὲν ἐγὼν ἐνδείξομαι: αὐτὰρ οἱ ἄλλοι</TextUnit>
    <TextUnit id="12012" loc="19.84">σύνθεσθ' ̓Αργεῖοι, μῦθόν τ' εὖ γνῶτε ἕκαστος.</TextUnit>
    <TextUnit id="12013" loc="19.85">πολλάκι δή μοι τοῦτον ̓Αχαιοὶ μῦθον ἔειπον</TextUnit>
    <TextUnit id="12014" loc="19.86">καί τέ με νεικείεσκον: ἐγὼ δ' οὐκ αἴτιός εἰμι,</TextUnit>
    <TextUnit id="12015" loc="19.87">ἀλλὰ Ζεὺς καὶ Μοῖρα καὶ ἠεροφοῖτις ̓Ερινύς,</TextUnit>
    <TextUnit id="12016" loc="19.88">οἵ τέ μοι εἰν ἀγορῇ φρεσὶν ἔμβαλον ἄγριον ἄτην,</TextUnit>
    <TextUnit id="12017" loc="19.89">ἤματι τῷ ὅτ' ̓Αχιλλῆος γέρας αὐτὸς ἀπηύρων.</TextUnit>
    <TextUnit id="12018" loc="19.90">ἀλλὰ τί κεν ῥέξαιμι; θεὸς διὰ πάντα τελευτᾷ.</TextUnit>
    <TextUnit id="12019" loc="19.91">πρέσβα Διὸς θυγάτηρ ̓́Ατη, ἣ πάντας ἀᾶται,</TextUnit>
    <TextUnit id="12020" loc="19.92">οὐλομένη: τῇ μέν θ' ἁπαλοὶ πόδες: οὐ γὰρ ἐπ' οὔδει</TextUnit>
    <TextUnit id="12021" loc="19.93">πίλναται, ἀλλ' ἄρα ἥ γε κατ' ἀνδρῶν κράατα βαίνει</TextUnit>
    <TextUnit id="12022" loc="19.94">βλάπτους' ἀνθρώπους: κατὰ δ' οὖν ἕτερόν γε πέδησε.</TextUnit>
    <TextUnit id="12023" loc="19.95">καὶ γὰρ δή νύ ποτε Ζεὺς ἄσατο, τόν περ ἄριστον</TextUnit>
    <TextUnit id="12024" loc="19.96">ἀνδρῶν ἠδὲ θεῶν φας' ἔμμεναι: ἀλλ' ἄρα καὶ τὸν</TextUnit>
    <TextUnit id="12025" loc="19.97">̔́Ηρη θῆλυς ἐοῦσα δολοφροσύνῃς ἀπάτησεν,</TextUnit>
    <TextUnit id="12026" loc="19.98">ἤματι τῷ ὅτ' ἔμελλε βίην ̔Ηρακληείην</TextUnit>
    <TextUnit id="12027" loc="19.99">̓Αλκμήνη τέξεσθαι ἐϋστεφάνῳ ἐνὶ Θήβῃ.</TextUnit>
    <TextUnit id="12028" loc="19.100">ἤτοι ὅ γ' εὐχόμενος μετέφη πάντεσσι θεοῖσι:</TextUnit>
    <TextUnit id="12029" loc="19.101">κέκλυτέ μευ πάντές τε θεοὶ πᾶσαί τε θέαιναι,</TextUnit>
    <TextUnit id="12030" loc="19.102">ὄφρ' εἴπω τά με θυμὸς ἐνὶ στήθεσσιν ἀνώγει.</TextUnit>
    <TextUnit id="12031" loc="19.103">σήμερον ἄνδρα φόως δὲ μογοστόκος Εἰλείθυια</TextUnit>
    <TextUnit id="12032" loc="19.104">ἐκφανεῖ, ὃς πάντεσσι περικτιόνεσσιν ἀνάξει,</TextUnit>
    <TextUnit id="12033" loc="19.105">τῶν ἀνδρῶν γενεῆς οἵ θ' αἵματος ἐξ ἐμεῦ εἰσί.</TextUnit>
    <TextUnit id="12034" loc="19.106">τὸν δὲ δολοφρονέουσα προσηύδα πότνια ̔́Ηρη:</TextUnit>
    <TextUnit id="12035" loc="19.107">ψευστήσεις, οὐδ' αὖτε τέλος μύθῳ ἐπιθήσεις.</TextUnit>
    <TextUnit id="12036" loc="19.108">εἰ δ' ἄγε νῦν μοι ὄμοσσον ̓Ολύμπιε καρτερὸν ὅρκον,</TextUnit>
    <TextUnit id="12037" loc="19.109">ἦ μὲν τὸν πάντεσσι περικτιόνεσσιν ἀνάξειν</TextUnit>
    <TextUnit id="12038" loc="19.110">ὅς κεν ἐπ' ἤματι τῷδε πέσῃ μετὰ ποσσὶ γυναικὸς</TextUnit>
    <TextUnit id="12039" loc="19.111">τῶν ἀνδρῶν οἳ σῆς ἐξ αἵματός εἰσι γενέθλης.</TextUnit>
    <TextUnit id="12040" loc="19.112">ὣς ἔφατο: Ζεὺς δ' οὔ τι δολοφροσύνην ἐνόησεν,</TextUnit>
    <TextUnit id="12041" loc="19.113">ἀλλ' ὄμοσεν μέγαν ὅρκον, ἔπειτα δὲ πολλὸν ἀάσθη.</TextUnit>
    <TextUnit id="12042" loc="19.114">̔́Ηρη δ' ἀί̈ξασα λίπεν ῥίον Οὐλύμποιο,</TextUnit>
    <TextUnit id="12043" loc="19.115">καρπαλίμως δ' ἵκετ' ̓́Αργος ̓Αχαιικόν, ἔνθ' ἄρα ᾔδη</TextUnit>
    <TextUnit id="12044" loc="19.116">ἰφθίμην ἄλοχον Σθενέλου Περσηϊάδαο.</TextUnit>
    <TextUnit id="12045" loc="19.117">ἣ δ' ἐκύει φίλον υἱόν, ὃ δ' ἕβδομος ἑστήκει μείς:</TextUnit>
    <TextUnit id="12046" loc="19.118">ἐκ δ' ἄγαγε πρὸ φόως δὲ καὶ ἠλιτόμηνον ἐόντα,</TextUnit>
    <TextUnit id="12047" loc="19.119">̓Αλκμήνης δ' ἀπέπαυσε τόκον, σχέθε δ' Εἰλειθυίας.</TextUnit>
    <TextUnit id="12048" loc="19.120">αὐτὴ δ' ἀγγελέουσα Δία Κρονίωνα προσηύδα:</TextUnit>
    <TextUnit id="12049" loc="19.121">Ζεῦ πάτερ ἀργικέραυνε ἔπος τί τοι ἐν φρεσὶ θήσω:</TextUnit>
    <TextUnit id="12050" loc="19.122">ἤδη ἀνὴρ γέγον' ἐσθλὸς ὃς ̓Αργείοισιν ἀνάξει</TextUnit>
    <TextUnit id="12051" loc="19.123">Εὐρυσθεὺς Σθενέλοιο πάϊς Περσηϊάδαο</TextUnit>
    <TextUnit id="12052" loc="19.124">σὸν γένος: οὔ οἱ ἀεικὲς ἀνασσέμεν ̓Αργείοισιν.</TextUnit>
    <TextUnit id="12053" loc="19.125">ὣς φάτο, τὸν δ' ἄχος ὀξὺ κατὰ φρένα τύψε βαθεῖαν:</TextUnit>
    <TextUnit id="12054" loc="19.126">αὐτίκα δ' εἷλ' ̓́Ατην κεφαλῆς λιπαροπλοκάμοιο</TextUnit>
    <TextUnit id="12055" loc="19.127">χωόμενος φρεσὶν ᾗσι, καὶ ὤμοσε καρτερὸν ὅρκον</TextUnit>
    <TextUnit id="12056" loc="19.128">μή ποτ' ἐς Οὔλυμπόν τε καὶ οὐρανὸν ἀστερόεντα</TextUnit>
    <TextUnit id="12057" loc="19.129">αὖτις ἐλεύσεσθαι ̓́Ατην, ἣ πάντας ἀᾶται.</TextUnit>
    <TextUnit id="12058" loc="19.130">ὣς εἰπὼν ἔρριψεν ἀπ' οὐρανοῦ ἀστερόεντος</TextUnit>
    <TextUnit id="12059" loc="19.131">χειρὶ περιστρέψας: τάχα δ' ἵκετο ἔργ' ἀνθρώπων.</TextUnit>
    <TextUnit id="12060" loc="19.132">τὴν αἰεὶ στενάχεσχ' ὅθ' ἑὸν φίλον υἱὸν ὁρῷτο</TextUnit>
    <TextUnit id="12061" loc="19.133">ἔργον ἀεικὲς ἔχοντα ὑπ' Εὐρυσθῆος ἀέθλων.</TextUnit>
    <TextUnit id="12062" loc="19.134">ὣς καὶ ἐγών, ὅτε δ' αὖτε μέγας κορυθαίολος ̔́Εκτωρ</TextUnit>
    <TextUnit id="12063" loc="19.135">̓Αργείους ὀλέκεσκεν ἐπὶ πρυμνῇσι νέεσσιν,</TextUnit>
    <TextUnit id="12064" loc="19.136">οὐ δυνάμην λελαθέσθ' ̓́Ατης ᾗ πρῶτον ἀάσθην.</TextUnit>
    <TextUnit id="12065" loc="19.137">ἀλλ' ἐπεὶ ἀασάμην καί μευ φρένας ἐξέλετο Ζεύς,</TextUnit>
    <TextUnit id="12066" loc="19.138">ἂψ ἐθέλω ἀρέσαι, δόμεναί τ' ἀπερείσι' ἄποινα:</TextUnit>
    <TextUnit id="12067" loc="19.139">ἀλλ' ὄρσευ πόλεμον δὲ καὶ ἄλλους ὄρνυθι λαούς.</TextUnit>
    <TextUnit id="12068" loc="19.140">δῶρα δ' ἐγὼν ὅδε πάντα παρασχέμεν ὅσσά τοι ἐλθὼν</TextUnit>
    <TextUnit id="12069" loc="19.141">χθιζὸς ἐνὶ κλισίῃσιν ὑπέσχετο δῖος ̓Οδυσσεύς.</TextUnit>
    <TextUnit id="12070" loc="19.142">εἰ δ' ἐθέλεις, ἐπίμεινον ἐπειγόμενός περ ̓́Αρηος,</TextUnit>
    <TextUnit id="12071" loc="19.143">δῶρα δέ τοι θεράποντες ἐμῆς παρὰ νηὸς ἑλόντες</TextUnit>
    <TextUnit id="12072" loc="19.144">οἴσους', ὄφρα ἴδηαι ὅ τοι μενοεικέα δώσω.</TextUnit>
    <TextUnit id="12073" loc="19.145">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="12074" loc="19.146">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="12075" loc="19.147">δῶρα μὲν αἴ κ' ἐθέλῃσθα παρασχέμεν, ὡς ἐπιεικές,</TextUnit>
    <TextUnit id="12076" loc="19.148">ἤ τ' ἐχέμεν παρὰ σοί: νῦν δὲ μνησώμεθα χάρμης</TextUnit>
    <TextUnit id="12077" loc="19.149">αἶψα μάλ': οὐ γὰρ χρὴ κλοτοπεύειν ἐνθάδ' ἐόντας</TextUnit>
    <TextUnit id="12078" loc="19.150">οὐδὲ διατρίβειν: ἔτι γὰρ μέγα ἔργον ἄρεκτον:</TextUnit>
    <TextUnit id="12079" loc="19.151">ὥς κέ τις αὖτ' ̓Αχιλῆα μετὰ πρώτοισιν ἴδηται</TextUnit>
    <TextUnit id="12080" loc="19.152">ἔγχεϊ χαλκείῳ Τρώων ὀλέκοντα φάλαγγας.</TextUnit>
    <TextUnit id="12081" loc="19.153">ὧδέ τις ὑμείων μεμνημένος ἀνδρὶ μαχέσθω.</TextUnit>
    <TextUnit id="12082" loc="19.154">τὸν δ' ἀπαμειβόμενος προσέφη πολύμητις ̓Οδυσσεύς:</TextUnit>
    <TextUnit id="12083" loc="19.155">μὴ δ' οὕτως, ἀγαθός περ ἐών, θεοείκελ' ̓Αχιλλεῦ</TextUnit>
    <TextUnit id="12084" loc="19.156">νήστιας ὄτρυνε προτὶ ̓́Ιλιον υἷας ̓Αχαιῶν</TextUnit>
    <TextUnit id="12085" loc="19.157">Τρωσὶ μαχησομένους, ἐπεὶ οὐκ ὀλίγον χρόνον ἔσται</TextUnit>
    <TextUnit id="12086" loc="19.158">φύλοπις, εὖτ' ἂν πρῶτον ὁμιλήσωσι φάλαγγες</TextUnit>
    <TextUnit id="12087" loc="19.159">ἀνδρῶν, ἐν δὲ θεὸς πνεύσῃ μένος ἀμφοτέροισιν.</TextUnit>
    <TextUnit id="12088" loc="19.160">ἀλλὰ πάσασθαι ἄνωχθι θοῇς ἐπὶ νηυσὶν ̓Αχαιοὺς</TextUnit>
    <TextUnit id="12089" loc="19.161">σίτου καὶ οἴνοιο: τὸ γὰρ μένος ἐστὶ καὶ ἀλκή.</TextUnit>
    <TextUnit id="12090" loc="19.162">οὐ γὰρ ἀνὴρ πρόπαν ἦμαρ ἐς ἠέλιον καταδύντα</TextUnit>
    <TextUnit id="12091" loc="19.163">ἄκμηνος σίτοιο δυνήσεται ἄντα μάχεσθαι:</TextUnit>
    <TextUnit id="12092" loc="19.164">εἴ περ γὰρ θυμῷ γε μενοινάᾳ πολεμίζειν,</TextUnit>
    <TextUnit id="12093" loc="19.165">ἀλλά τε λάθρῃ γυῖα βαρύνεται, ἠδὲ κιχάνει</TextUnit>
    <TextUnit id="12094" loc="19.166">δίψά τε καὶ λιμός, βλάβεται δέ τε γούνατ' ἰόντι.</TextUnit>
    <TextUnit id="12095" loc="19.167">ὃς δέ κ' ἀνὴρ οἴνοιο κορεσσάμενος καὶ ἐδωδῆς</TextUnit>
    <TextUnit id="12096" loc="19.168">ἀνδράσι δυσμενέεσσι πανημέριος πολεμίζῃ,</TextUnit>
    <TextUnit id="12097" loc="19.169">θαρσαλέον νύ οἱ ἦτορ ἐνὶ φρεσίν, οὐδέ τι γυῖα</TextUnit>
    <TextUnit id="12098" loc="19.170">πρὶν κάμνει πρὶν πάντας ἐρωῆσαι πολέμοιο.</TextUnit>
    <TextUnit id="12099" loc="19.171">ἀλλ' ἄγε λαὸν μὲν σκέδασον καὶ δεῖπνον ἄνωχθι</TextUnit>
    <TextUnit id="12100" loc="19.172">ὅπλεσθαι: τὰ δὲ δῶρα ἄναξ ἀνδρῶν ̓Αγαμέμνων</TextUnit>
    <TextUnit id="12101" loc="19.173">οἰσέτω ἐς μέσσην ἀγορήν, ἵνα πάντες ̓Αχαιοὶ</TextUnit>
    <TextUnit id="12102" loc="19.174">ὀφθαλμοῖσιν ἴδωσι, σὺ δὲ φρεσὶ σῇσιν ἰανθῇς.</TextUnit>
    <TextUnit id="12103" loc="19.175">ὀμνυέτω δέ τοι ὅρκον ἐν ̓Αργείοισιν ἀναστὰς</TextUnit>
    <TextUnit id="12104" loc="19.176">μή ποτε τῆς εὐνῆς ἐπιβήμεναι ἠδὲ μιγῆναι:</TextUnit>
    <TextUnit id="12105" loc="19.177">ἣ θέμις ἐστὶν ἄναξ ἤ τ' ἀνδρῶν ἤ τε γυναικῶν:</TextUnit>
    <TextUnit id="12106" loc="19.178">καὶ δὲ σοὶ αὐτῷ θυμὸς ἐνὶ φρεσὶν ἵλαος ἔστω.</TextUnit>
    <TextUnit id="12107" loc="19.179">αὐτὰρ ἔπειτά σε δαιτὶ ἐνὶ κλισίῃς ἀρεσάσθω</TextUnit>
    <TextUnit id="12108" loc="19.180">πιείρῃ, ἵνα μή τι δίκης ἐπιδευὲς ἔχῃσθα.</TextUnit>
    <TextUnit id="12109" loc="19.181">̓Ατρεί̈δη σὺ δ' ἔπειτα δικαιότερος καὶ ἐπ' ἄλλῳ</TextUnit>
    <TextUnit id="12110" loc="19.182">ἔσσεαι. οὐ μὲν γάρ τι νεμεσσητὸν βασιλῆα</TextUnit>
    <TextUnit id="12111" loc="19.183">ἄνδρ' ἀπαρέσσασθαι ὅτε τις πρότερος χαλεπήνῃ.</TextUnit>
    <TextUnit id="12112" loc="19.184">τὸν δ' αὖτε προσέειπεν ἄναξ ἀνδρῶν ̓Αγαμέμνων:</TextUnit>
    <TextUnit id="12113" loc="19.185">χαίρω σεῦ Λαερτιάδη τὸν μῦθον ἀκούσας:</TextUnit>
    <TextUnit id="12114" loc="19.186">ἐν μοίρῃ γὰρ πάντα διίκεο καὶ κατέλεξας.</TextUnit>
    <TextUnit id="12115" loc="19.187">ταῦτα δ' ἐγὼν ἐθέλω ὀμόσαι, κέλεται δέ με θυμός,</TextUnit>
    <TextUnit id="12116" loc="19.188">οὐδ' ἐπιορκήσω πρὸς δαίμονος. αὐτὰρ ̓Αχιλλεὺς</TextUnit>
    <TextUnit id="12117" loc="19.189">μιμνέτω αὐτόθι τεῖος ἐπειγόμενός περ ̓́Αρηος:</TextUnit>
    <TextUnit id="12118" loc="19.190">μίμνετε δ' ἄλλοι πάντες ἀολλέες, ὄφρά κε δῶρα</TextUnit>
    <TextUnit id="12119" loc="19.191">ἐκ κλισίης ἔλθῃσι καὶ ὅρκια πιστὰ τάμωμεν.</TextUnit>
    <TextUnit id="12120" loc="19.192">σοὶ δ' αὐτῷ τόδ' ἐγὼν ἐπιτέλλομαι ἠδὲ κελεύω:</TextUnit>
    <TextUnit id="12121" loc="19.193">κρινάμενος κούρητας ἀριστῆας Παναχαιῶν</TextUnit>
    <TextUnit id="12122" loc="19.194">δῶρα ἐμῆς παρὰ νηὸς ἐνεικέμεν, ὅσς' ̓Αχιλῆϊ</TextUnit>
    <TextUnit id="12123" loc="19.195">χθιζὸν ὑπέστημεν δώσειν, ἀγέμεν τε γυναῖκας.</TextUnit>
    <TextUnit id="12124" loc="19.196">Ταλθύβιος δέ μοι ὦκα κατὰ στρατὸν εὐρὺν ̓Αχαιῶν</TextUnit>
    <TextUnit id="12125" loc="19.197">κάπρον ἑτοιμασάτω ταμέειν Διί τ' ̓Ηελίῳ τε.</TextUnit>
    <TextUnit id="12126" loc="19.198">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="12127" loc="19.199">̓Ατρεί̈δη κύδιστε ἄναξ ἀνδρῶν ̓Αγάμεμνον</TextUnit>
    <TextUnit id="12128" loc="19.200">ἄλλοτέ περ καὶ μᾶλλον ὀφέλλετε ταῦτα πένεσθαι,</TextUnit>
    <TextUnit id="12129" loc="19.201">ὁππότε τις μεταπαυσωλὴ πολέμοιο γένηται</TextUnit>
    <TextUnit id="12130" loc="19.202">καὶ μένος οὐ τόσον ᾖσιν ἐνὶ στήθεσσιν ἐμοῖσι.</TextUnit>
    <TextUnit id="12131" loc="19.203">νῦν δ' οἳ μὲν κέαται δεδαϊγμένοι, οὓς ἐδάμασσεν</TextUnit>
    <TextUnit id="12132" loc="19.204">̔́Εκτωρ Πριαμίδης, ὅτε οἱ Ζεὺς κῦδος ἔδωκεν,</TextUnit>
    <TextUnit id="12133" loc="19.205">ὑμεῖς δ' ἐς βρωτὺν ὀτρύνετον: ἦ τ' ἂν ἔγωγε</TextUnit>
    <TextUnit id="12134" loc="19.206">νῦν μὲν ἀνώγοιμι πτολεμίζειν υἷας ̓Αχαιῶν</TextUnit>
    <TextUnit id="12135" loc="19.207">νήστιας ἀκμήνους, ἅμα δ' ἠελίῳ καταδύντι</TextUnit>
    <TextUnit id="12136" loc="19.208">τεύξεσθαι μέγα δόρπον, ἐπὴν τεισαίμεθα λώβην.</TextUnit>
    <TextUnit id="12137" loc="19.209">πρὶν δ' οὔ πως ἂν ἔμοιγε φίλον κατὰ λαιμὸν ἰείη</TextUnit>
    <TextUnit id="12138" loc="19.210">οὐ πόσις οὐδὲ βρῶσις ἑταίρου τεθνηῶτος</TextUnit>
    <TextUnit id="12139" loc="19.211">ὅς μοι ἐνὶ κλισίῃ δεδαϊγμένος ὀξέϊ χαλκῷ</TextUnit>
    <TextUnit id="12140" loc="19.212">κεῖται ἀνὰ πρόθυρον τετραμμένος, ἀμφὶ δ' ἑταῖροι</TextUnit>
    <TextUnit id="12141" loc="19.213">μύρονται: τό μοι οὔ τι μετὰ φρεσὶ ταῦτα μέμηλεν,</TextUnit>
    <TextUnit id="12142" loc="19.214">ἀλλὰ φόνος τε καὶ αἷμα καὶ ἀργαλέος στόνος ἀνδρῶν.</TextUnit>
    <TextUnit id="12143" loc="19.215">τὸν δ' ἀπαμειβόμενος προσέφη πολύμητις ̓Οδυσσεύς:</TextUnit>
    <TextUnit id="12144" loc="19.216">ὦ ̓Αχιλεῦ Πηλῆος υἱὲ μέγα φέρτατ' ̓Αχαιῶν,</TextUnit>
    <TextUnit id="12145" loc="19.217">κρείσσων εἰς ἐμέθεν καὶ φέρτερος οὐκ ὀλίγον περ</TextUnit>
    <TextUnit id="12146" loc="19.218">ἔγχει, ἐγὼ δέ κε σεῖο νοήματί γε προβαλοίμην</TextUnit>
    <TextUnit id="12147" loc="19.219">πολλόν, ἐπεὶ πρότερος γενόμην καὶ πλείονα οἶδα.</TextUnit>
    <TextUnit id="12148" loc="19.220">τώ τοι ἐπιτλήτω κραδίη μύθοισιν ἐμοῖσιν.</TextUnit>
    <TextUnit id="12149" loc="19.221">αἶψά τε φυλόπιδος πέλεται κόρος ἀνθρώποισιν,</TextUnit>
    <TextUnit id="12150" loc="19.222">ἧς τε πλείστην μὲν καλάμην χθονὶ χαλκὸς ἔχευεν,</TextUnit>
    <TextUnit id="12151" loc="19.223">ἄμητος δ' ὀλίγιστος, ἐπὴν κλίνῃσι τάλαντα</TextUnit>
    <TextUnit id="12152" loc="19.224">Ζεύς, ὅς τ' ἀνθρώπων ταμίης πολέμοιο τέτυκται.</TextUnit>
    <TextUnit id="12153" loc="19.225">γαστέρι δ' οὔ πως ἔστι νέκυν πενθῆσαι ̓Αχαιούς:</TextUnit>
    <TextUnit id="12154" loc="19.226">λίην γὰρ πολλοὶ καὶ ἐπήτριμοι ἤματα πάντα</TextUnit>
    <TextUnit id="12155" loc="19.227">πίπτουσιν: πότε κέν τις ἀναπνεύσειε πόνοιο;</TextUnit>
    <TextUnit id="12156" loc="19.228">ἀλλὰ χρὴ τὸν μὲν καταθάπτειν ὅς κε θάνῃσι</TextUnit>
    <TextUnit id="12157" loc="19.229">νηλέα θυμὸν ἔχοντας ἐπ' ἤματι δακρύσαντας:</TextUnit>
    <TextUnit id="12158" loc="19.230">ὅσσοι δ' ἂν πολέμοιο περὶ στυγεροῖο λίπωνται</TextUnit>
    <TextUnit id="12159" loc="19.231">μεμνῆσθαι πόσιος καὶ ἐδητύος, ὄφρ' ἔτι μᾶλλον</TextUnit>
    <TextUnit id="12160" loc="19.232">ἀνδράσι δυσμενέεσσι μαχώμεθα νωλεμὲς αἰεὶ</TextUnit>
    <TextUnit id="12161" loc="19.233">ἑσσάμενοι χροὶ̈ χαλκὸν ἀτειρέα. μηδέ τις ἄλλην</TextUnit>
    <TextUnit id="12162" loc="19.234">λαῶν ὀτρυντὺν ποτιδέγμενος ἰσχαναάσθω:</TextUnit>
    <TextUnit id="12163" loc="19.235">ἥδε γὰρ ὀτρυντὺς κακὸν ἔσσεται ὅς κε λίπηται</TextUnit>
    <TextUnit id="12164" loc="19.236">νηυσὶν ἐπ' ̓Αργείων: ἀλλ' ἀθρόοι ὁρμηθέντες</TextUnit>
    <TextUnit id="12165" loc="19.237">Τρωσὶν ἐφ' ἱπποδάμοισιν ἐγείρομεν ὀξὺν ̓́Αρηα.</TextUnit>
    <TextUnit id="12166" loc="19.238">ἦ, καὶ Νέστορος υἷας ὀπάσσατο κυδαλίμοιο</TextUnit>
    <TextUnit id="12167" loc="19.239">Φυλεί̈δην τε Μέγητα Θόαντά τε Μηριόνην τε</TextUnit>
    <TextUnit id="12168" loc="19.240">καὶ Κρειοντιάδην Λυκομήδεα καὶ Μελάνιππον:</TextUnit>
    <TextUnit id="12169" loc="19.241">βὰν δ' ἴμεν ἐς κλισίην ̓Αγαμέμνονος ̓Ατρεί̈δαο.</TextUnit>
    <TextUnit id="12170" loc="19.242">αὐτίκ' ἔπειθ' ἅμα μῦθος ἔην, τετέλεστο δὲ ἔργον:</TextUnit>
    <TextUnit id="12171" loc="19.243">ἑπτὰ μὲν ἐκ κλισίης τρίποδας φέρον, οὕς οἱ ὑπέστη,</TextUnit>
    <TextUnit id="12172" loc="19.244">αἴθωνας δὲ λέβητας ἐείκοσι, δώδεκα δ' ἵππους:</TextUnit>
    <TextUnit id="12173" loc="19.245">ἐκ δ' ἄγον αἶψα γυναῖκας ἀμύμονα ἔργα ἰδυίας</TextUnit>
    <TextUnit id="12174" loc="19.246">ἕπτ', ἀτὰρ ὀγδοάτην Βρισηί̈δα καλλιπάρῃον.</TextUnit>
    <TextUnit id="12175" loc="19.247">χρυσοῦ δὲ στήσας ̓Οδυσεὺς δέκα πάντα τάλαντα</TextUnit>
    <TextUnit id="12176" loc="19.248">ἦρχ', ἅμα δ' ἄλλοι δῶρα φέρον κούρητες ̓Αχαιῶν.</TextUnit>
    <TextUnit id="12177" loc="19.249">καὶ τὰ μὲν ἐν μέσσῃ ἀγορῇ θέσαν, ἂν δ' ̓Αγαμέμνων</TextUnit>
    <TextUnit id="12178" loc="19.250">ἵστατο: Ταλθύβιος δὲ θεῷ ἐναλίγκιος αὐδὴν</TextUnit>
    <TextUnit id="12179" loc="19.251">κάπρον ἔχων ἐν χερσὶ παρίστατο ποιμένι λαῶν.</TextUnit>
    <TextUnit id="12180" loc="19.252">̓Ατρεί̈δης δὲ ἐρυσσάμενος χείρεσσι μάχαιραν,</TextUnit>
    <TextUnit id="12181" loc="19.253">ἥ οἱ πὰρ ξίφεος μέγα κουλεὸν αἰὲν ἄωρτο,</TextUnit>
    <TextUnit id="12182" loc="19.254">κάπρου ἀπὸ τρίχας ἀρξάμενος Διὶ χεῖρας ἀνασχὼν</TextUnit>
    <TextUnit id="12183" loc="19.255">εὔχετο: τοὶ δ' ἄρα πάντες ἐπ' αὐτόφιν εἵατο σιγῇ</TextUnit>
    <TextUnit id="12184" loc="19.256">̓Αργεῖοι κατὰ μοῖραν ἀκούοντες βασιλῆος.</TextUnit>
    <TextUnit id="12185" loc="19.257">εὐξάμενος δ' ἄρα εἶπεν ἰδὼν εἰς οὐρανὸν εὐρύν:</TextUnit>
    <TextUnit id="12186" loc="19.258">ἴστω νῦν Ζεὺς πρῶτα θεῶν ὕπατος καὶ ἄριστος</TextUnit>
    <TextUnit id="12187" loc="19.259">Γῆ τε καὶ ̓Ηέλιος καὶ ̓Ερινύες, αἵ θ' ὑπὸ γαῖαν</TextUnit>
    <TextUnit id="12188" loc="19.260">ἀνθρώπους τίνυνται, ὅτις κ' ἐπίορκον ὀμόσσῃ,</TextUnit>
    <TextUnit id="12189" loc="19.261">μὴ μὲν ἐγὼ κούρῃ Βρισηί̈δι χεῖρ' ἐπένεικα,</TextUnit>
    <TextUnit id="12190" loc="19.262">οὔτ' εὐνῆς πρόφασιν κεχρημένος οὔτέ τευ ἄλλου.</TextUnit>
    <TextUnit id="12191" loc="19.263">ἀλλ' ἔμεν' ἀπροτίμαστος ἐνὶ κλισίῃσιν ἐμῇσιν.</TextUnit>
    <TextUnit id="12192" loc="19.264">εἰ δέ τι τῶνδ' ἐπίορκον ἐμοὶ θεοὶ ἄλγεα δοῖεν</TextUnit>
    <TextUnit id="12193" loc="19.265">πολλὰ μάλ', ὅσσα διδοῦσιν ὅτίς σφ' ἀλίτηται ὀμόσσας.</TextUnit>
    <TextUnit id="12194" loc="19.266">ἦ, καὶ ἀπὸ στόμαχον κάπρου τάμε νηλέϊ χαλκῷ.</TextUnit>
    <TextUnit id="12195" loc="19.267">τὸν μὲν Ταλθύβιος πολιῆς ἁλὸς ἐς μέγα λαῖτμα</TextUnit>
    <TextUnit id="12196" loc="19.268">ῥῖψ' ἐπιδινήσας βόσιν ἰχθύσιν: αὐτὰρ ̓Αχιλλεὺς</TextUnit>
    <TextUnit id="12197" loc="19.269">ἀνστὰς ̓Αργείοισι φιλοπτολέμοισι μετηύδα:</TextUnit>
    <TextUnit id="12198" loc="19.270">Ζεῦ πάτερ ἦ μεγάλας ἄτας ἄνδρεσσι διδοῖσθα:</TextUnit>
    <TextUnit id="12199" loc="19.271">οὐκ ἂν δή ποτε θυμὸν ἐνὶ στήθεσσιν ἐμοῖσιν</TextUnit>
    <TextUnit id="12200" loc="19.272">̓Ατρεί̈δης ὤρινε διαμπερές, οὐδέ κε κούρην</TextUnit>
    <TextUnit id="12201" loc="19.273">ἦγεν ἐμεῦ ἀέκοντος ἀμήχανος: ἀλλά ποθι Ζεὺς</TextUnit>
    <TextUnit id="12202" loc="19.274">ἤθελ' ̓Αχαιοῖσιν θάνατον πολέεσσι γενέσθαι.</TextUnit>
    <TextUnit id="12203" loc="19.275">νῦν δ' ἔρχεσθ' ἐπὶ δεῖπνον, ἵνα ξυνάγωμεν ̓́Αρηα.</TextUnit>
    <TextUnit id="12204" loc="19.276">ὣς ἄρ' ἐφώνησεν, λῦσεν δ' ἀγορὴν αἰψηρήν.</TextUnit>
    <TextUnit id="12205" loc="19.277">οἳ μὲν ἄρ' ἐσκίδναντο ἑὴν ἐπὶ νῆα ἕκαστος,</TextUnit>
    <TextUnit id="12206" loc="19.278">δῶρα δὲ Μυρμιδόνες μεγαλήτορες ἀμφεπένοντο,</TextUnit>
    <TextUnit id="12207" loc="19.279">βὰν δ' ἐπὶ νῆα φέροντες ̓Αχιλλῆος θείοιο.</TextUnit>
    <TextUnit id="12208" loc="19.280">καὶ τὰ μὲν ἐν κλισίῃσι θέσαν, κάθισαν δὲ γυναῖκας,</TextUnit>
    <TextUnit id="12209" loc="19.281">ἵππους δ' εἰς ἀγέλην ἔλασαν θεράποντες ἀγαυοί.</TextUnit>
    <TextUnit id="12210" loc="19.282">Βρισηὶ̈ς δ' ἄρ' ἔπειτ' ἰκέλη χρυσέῃ ̓Αφροδίτῃ</TextUnit>
    <TextUnit id="12211" loc="19.283">ὡς ἴδε Πάτροκλον δεδαϊγμένον ὀξέϊ χαλκῷ,</TextUnit>
    <TextUnit id="12212" loc="19.284">ἀμφ' αὐτῷ χυμένη λίγ' ἐκώκυε, χερσὶ δ' ἄμυσσε</TextUnit>
    <TextUnit id="12213" loc="19.285">στήθεά τ' ἠδ' ἁπαλὴν δειρὴν ἰδὲ καλὰ πρόσωπα.</TextUnit>
    <TextUnit id="12214" loc="19.286">εἶπε δ' ἄρα κλαίουσα γυνὴ ἐϊκυῖα θεῇσι:</TextUnit>
    <TextUnit id="12215" loc="19.287">Πάτροκλέ μοι δειλῇ πλεῖστον κεχαρισμένε θυμῷ</TextUnit>
    <TextUnit id="12216" loc="19.288">ζωὸν μέν σε ἔλειπον ἐγὼ κλισίηθεν ἰοῦσα,</TextUnit>
    <TextUnit id="12217" loc="19.289">νῦν δέ σε τεθνηῶτα κιχάνομαι ὄρχαμε λαῶν</TextUnit>
    <TextUnit id="12218" loc="19.290">ἂψ ἀνιοῦς': ὥς μοι δέχεται κακὸν ἐκ κακοῦ αἰεί.</TextUnit>
    <TextUnit id="12219" loc="19.291">ἄνδρα μὲν ᾧ ἔδοσάν με πατὴρ καὶ πότνια μήτηρ</TextUnit>
    <TextUnit id="12220" loc="19.292">εἶδον πρὸ πτόλιος δεδαϊγμένον ὀξέϊ χαλκῷ,</TextUnit>
    <TextUnit id="12221" loc="19.293">τρεῖς τε κασιγνήτους, τούς μοι μία γείνατο μήτηρ,</TextUnit>
    <TextUnit id="12222" loc="19.294">κηδείους, οἳ πάντες ὀλέθριον ἦμαρ ἐπέσπον.</TextUnit>
    <TextUnit id="12223" loc="19.295">οὐδὲ μὲν οὐδέ μ' ἔασκες, ὅτ' ἄνδρ' ἐμὸν ὠκὺς ̓Αχιλλεὺς</TextUnit>
    <TextUnit id="12224" loc="19.296">ἔκτεινεν, πέρσεν δὲ πόλιν θείοιο Μύνητος,</TextUnit>
    <TextUnit id="12225" loc="19.297">κλαίειν, ἀλλά μ' ἔφασκες ̓Αχιλλῆος θείοιο</TextUnit>
    <TextUnit id="12226" loc="19.298">κουριδίην ἄλοχον θήσειν, ἄξειν τ' ἐνὶ νηυσὶν</TextUnit>
    <TextUnit id="12227" loc="19.299">ἐς Φθίην, δαίσειν δὲ γάμον μετὰ Μυρμιδόνεσσι.</TextUnit>
    <TextUnit id="12228" loc="19.300">τώ ς' ἄμοτον κλαίω τεθνηότα μείλιχον αἰεί.</TextUnit>
    <TextUnit id="12229" loc="19.301">ὣς ἔφατο κλαίους', ἐπὶ δὲ στενάχοντο γυναῖκες</TextUnit>
    <TextUnit id="12230" loc="19.302">Πάτροκλον πρόφασιν, σφῶν δ' αὐτῶν κήδε' ἑκάστη.</TextUnit>
    <TextUnit id="12231" loc="19.303">αὐτὸν δ' ἀμφὶ γέροντες ̓Αχαιῶν ἠγερέθοντο</TextUnit>
    <TextUnit id="12232" loc="19.304">λισσόμενοι δειπνῆσαι: ὃ δ' ἠρνεῖτο στεναχίζων:</TextUnit>
    <TextUnit id="12233" loc="19.305">λίσσομαι, εἴ τις ἔμοιγε φίλων ἐπιπείθεθ' ἑταίρων,</TextUnit>
    <TextUnit id="12234" loc="19.306">μή με πρὶν σίτοιο κελεύετε μηδὲ ποτῆτος</TextUnit>
    <TextUnit id="12235" loc="19.307">ἄσασθαι φίλον ἦτορ, ἐπεί μ' ἄχος αἰνὸν ἱκάνει:</TextUnit>
    <TextUnit id="12236" loc="19.308">δύντα δ' ἐς ἠέλιον μενέω καὶ τλήσομαι ἔμπης.</TextUnit>
    <TextUnit id="12237" loc="19.309">ὣς εἰπὼν ἄλλους μὲν ἀπεσκέδασεν βασιλῆας,</TextUnit>
    <TextUnit id="12238" loc="19.310">δοιὼ δ' ̓Ατρεί̈δα μενέτην καὶ δῖος ̓Οδυσσεὺς</TextUnit>
    <TextUnit id="12239" loc="19.311">Νέστωρ ̓Ιδομενεύς τε γέρων θ' ἱππηλάτα Φοῖνιξ</TextUnit>
    <TextUnit id="12240" loc="19.312">τέρποντες πυκινῶς ἀκαχήμενον: οὐδέ τι θυμῷ</TextUnit>
    <TextUnit id="12241" loc="19.313">τέρπετο, πρὶν πολέμου στόμα δύμεναι αἱματόεντος.</TextUnit>
    <TextUnit id="12242" loc="19.314">μνησάμενος δ' ἁδινῶς ἀνενείκατο φώνησέν τε:</TextUnit>
    <TextUnit id="12243" loc="19.315">ἦ ῥά νύ μοί ποτε καὶ σὺ δυσάμμορε φίλταθ' ἑταίρων</TextUnit>
    <TextUnit id="12244" loc="19.316">αὐτὸς ἐνὶ κλισίῃ λαρὸν παρὰ δεῖπνον ἔθηκας</TextUnit>
    <TextUnit id="12245" loc="19.317">αἶψα καὶ ὀτραλέως, ὁπότε σπερχοίατ' ̓Αχαιοὶ</TextUnit>
    <TextUnit id="12246" loc="19.318">Τρωσὶν ἐφ' ἱπποδάμοισι φέρειν πολύδακρυν ̓́Αρηα.</TextUnit>
    <TextUnit id="12247" loc="19.319">νῦν δὲ σὺ μὲν κεῖσαι δεδαϊγμένος, αὐτὰρ ἐμὸν κῆρ</TextUnit>
    <TextUnit id="12248" loc="19.320">ἄκμηνον πόσιος καὶ ἐδητύος ἔνδον ἐόντων</TextUnit>
    <TextUnit id="12249" loc="19.321">σῇ ποθῇ: οὐ μὲν γάρ τι κακώτερον ἄλλο πάθοιμι,</TextUnit>
    <TextUnit id="12250" loc="19.322">οὐδ' εἴ κεν τοῦ πατρὸς ἀποφθιμένοιο πυθοίμην,</TextUnit>
    <TextUnit id="12251" loc="19.323">ὅς που νῦν Φθίηφι τέρεν κατὰ δάκρυον εἴβει</TextUnit>
    <TextUnit id="12252" loc="19.324">χήτεϊ τοιοῦδ' υἷος: ὃ δ' ἀλλοδαπῷ ἐνὶ δήμῳ</TextUnit>
    <TextUnit id="12253" loc="19.325">εἵνεκα ῥιγεδανῆς ̔Ελένης Τρωσὶν πολεμίζω:</TextUnit>
    <TextUnit id="12254" loc="19.326">ἠὲ τὸν ὃς Σκύρῳ μοι ἔνι τρέφεται φίλος υἱός,</TextUnit>
    <TextUnit id="12255" loc="19.327">εἴ που ἔτι ζώει γε Νεοπτόλεμος θεοειδής.</TextUnit>
    <TextUnit id="12256" loc="19.328">πρὶν μὲν γάρ μοι θυμὸς ἐνὶ στήθεσσιν ἐώλπει</TextUnit>
    <TextUnit id="12257" loc="19.329">οἶον ἐμὲ φθίσεσθαι ἀπ' ̓́Αργεος ἱπποβότοιο</TextUnit>
    <TextUnit id="12258" loc="19.330">αὐτοῦ ἐνὶ Τροίῃ, σὲ δέ τε Φθίην δὲ νέεσθαι,</TextUnit>
    <TextUnit id="12259" loc="19.331">ὡς ἄν μοι τὸν παῖδα θοῇ ἐνὶ νηὶ̈ μελαίνῃ</TextUnit>
    <TextUnit id="12260" loc="19.332">Σκυρόθεν ἐξαγάγοις καί οἱ δείξειας ἕκαστα</TextUnit>
    <TextUnit id="12261" loc="19.333">κτῆσιν ἐμὴν δμῶάς τε καὶ ὑψερεφὲς μέγα δῶμα.</TextUnit>
    <TextUnit id="12262" loc="19.334">ἤδη γὰρ Πηλῆά γ' ὀί̈ομαι ἢ κατὰ πάμπαν</TextUnit>
    <TextUnit id="12263" loc="19.335">τεθνάμεν, ἤ που τυτθὸν ἔτι ζώοντ' ἀκάχησθαι</TextUnit>
    <TextUnit id="12264" loc="19.336">γήραί̈ τε στυγερῷ καὶ ἐμὴν ποτιδέγμενον αἰεὶ</TextUnit>
    <TextUnit id="12265" loc="19.337">λυγρὴν ἀγγελίην, ὅτ' ἀποφθιμένοιο πύθηται.</TextUnit>
    <TextUnit id="12266" loc="19.338">ὣς ἔφατο κλαίων, ἐπὶ δὲ στενάχοντο γέροντες,</TextUnit>
    <TextUnit id="12267" loc="19.339">μνησάμενοι τὰ ἕκαστος ἐνὶ μεγάροισιν ἔλειπον:</TextUnit>
    <TextUnit id="12268" loc="19.340">μυρομένους δ' ἄρα τούς γε ἰδὼν ἐλέησε Κρονίων,</TextUnit>
    <TextUnit id="12269" loc="19.341">αἶψα δ' ̓Αθηναίην ἔπεα πτερόεντα προσηύδα:</TextUnit>
    <TextUnit id="12270" loc="19.342">τέκνον ἐμόν, δὴ πάμπαν ἀποίχεαι ἀνδρὸς ἑῆος.</TextUnit>
    <TextUnit id="12271" loc="19.343">ἦ νύ τοι οὐκέτι πάγχυ μετὰ φρεσὶ μέμβλετ' ̓Αχιλλεύς;</TextUnit>
    <TextUnit id="12272" loc="19.344">κεῖνος ὅ γε προπάροιθε νεῶν ὀρθοκραιράων</TextUnit>
    <TextUnit id="12273" loc="19.345">ἧσται ὀδυρόμενος ἕταρον φίλον: οἳ δὲ δὴ ἄλλοι</TextUnit>
    <TextUnit id="12274" loc="19.346">οἴχονται μετὰ δεῖπνον, ὃ δ' ἄκμηνος καὶ ἄπαστος.</TextUnit>
    <TextUnit id="12275" loc="19.347">ἀλλ' ἴθι οἱ νέκτάρ τε καὶ ἀμβροσίην ἐρατεινὴν</TextUnit>
    <TextUnit id="12276" loc="19.348">στάξον ἐνὶ στήθεσς', ἵνα μή μιν λιμὸς ἵκηται.</TextUnit>
    <TextUnit id="12277" loc="19.349">ὣς εἰπὼν ὄτρυνε πάρος μεμαυῖαν ̓Αθήνην:</TextUnit>
    <TextUnit id="12278" loc="19.350">ἣ δ' ἅρπῃ ἐϊκυῖα τανυπτέρυγι λιγυφώνῳ</TextUnit>
    <TextUnit id="12279" loc="19.351">οὐρανοῦ ἐκκατεπᾶλτο δι' αἰθέρος. αὐτὰρ ̓Αχαιοὶ</TextUnit>
    <TextUnit id="12280" loc="19.352">αὐτίκα θωρήσσοντο κατὰ στρατόν: ἣ δ' ̓Αχιλῆϊ</TextUnit>
    <TextUnit id="12281" loc="19.353">νέκταρ ἐνὶ στήθεσσι καὶ ἀμβροσίην ἐρατεινὴν</TextUnit>
    <TextUnit id="12282" loc="19.354">στάξ', ἵνα μή μιν λιμὸς ἀτερπὴς γούναθ' ἵκοιτο:</TextUnit>
    <TextUnit id="12283" loc="19.355">αὐτὴ δὲ πρὸς πατρὸς ἐρισθενέος πυκινὸν δῶ</TextUnit>
    <TextUnit id="12284" loc="19.356">ᾤχετο, τοὶ δ' ἀπάνευθε νεῶν ἐχέοντο θοάων.</TextUnit>
    <TextUnit id="12285" loc="19.357">ὡς δ' ὅτε ταρφειαὶ νιφάδες Διὸς ἐκποτέονται</TextUnit>
    <TextUnit id="12286" loc="19.358">ψυχραὶ ὑπὸ ῥιπῆς αἰθρηγενέος Βορέαο,</TextUnit>
    <TextUnit id="12287" loc="19.359">ὣς τότε ταρφειαὶ κόρυθες λαμπρὸν γανόωσαι</TextUnit>
    <TextUnit id="12288" loc="19.360">νηῶν ἐκφορέοντο καὶ ἀσπίδες ὀμφαλόεσσαι</TextUnit>
    <TextUnit id="12289" loc="19.361">θώρηκές τε κραταιγύαλοι καὶ μείλινα δοῦρα.</TextUnit>
    <TextUnit id="12290" loc="19.362">αἴγλη δ' οὐρανὸν ἷκε, γέλασσε δὲ πᾶσα περὶ χθὼν</TextUnit>
    <TextUnit id="12291" loc="19.363">χαλκοῦ ὑπὸ στεροπῆς: ὑπὸ δὲ κτύπος ὄρνυτο ποσσὶν</TextUnit>
    <TextUnit id="12292" loc="19.364">ἀνδρῶν: ἐν δὲ μέσοισι κορύσσετο δῖος ̓Αχιλλεύς.</TextUnit>
    <TextUnit id="12293" loc="19.365">τοῦ καὶ ὀδόντων μὲν καναχὴ πέλε, τὼ δέ οἱ ὄσσε</TextUnit>
    <TextUnit id="12294" loc="19.366">λαμπέσθην ὡς εἴ τε πυρὸς σέλας, ἐν δέ οἱ ἦτορ</TextUnit>
    <TextUnit id="12295" loc="19.367">δῦν' ἄχος ἄτλητον: ὃ δ' ἄρα Τρωσὶν μενεαίνων</TextUnit>
    <TextUnit id="12296" loc="19.368">δύσετο δῶρα θεοῦ, τά οἱ ̔́Ηφαιστος κάμε τεύχων.</TextUnit>
    <TextUnit id="12297" loc="19.369">κνημῖδας μὲν πρῶτα περὶ κνήμῃσιν ἔθηκε</TextUnit>
    <TextUnit id="12298" loc="19.370">καλὰς ἀργυρέοισιν ἐπισφυρίοις ἀραρυίας:</TextUnit>
    <TextUnit id="12299" loc="19.371">δεύτερον αὖ θώρηκα περὶ στήθεσσιν ἔδυνεν.</TextUnit>
    <TextUnit id="12300" loc="19.372">ἀμφὶ δ' ἄρ' ὤμοισιν βάλετο ξίφος ἀργυρόηλον</TextUnit>
    <TextUnit id="12301" loc="19.373">χάλκεον: αὐτὰρ ἔπειτα σάκος μέγα τε στιβαρόν τε</TextUnit>
    <TextUnit id="12302" loc="19.374">εἵλετο, τοῦ δ' ἀπάνευθε σέλας γένετ' ἠύ̈τε μήνης.</TextUnit>
    <TextUnit id="12303" loc="19.375">ὡς δ' ὅτ' ἂν ἐκ πόντοιο σέλας ναύτῃσι φανήῃ</TextUnit>
    <TextUnit id="12304" loc="19.376">καιομένοιο πυρός, τό τε καίεται ὑψόθ' ὄρεσφι</TextUnit>
    <TextUnit id="12305" loc="19.377">σταθμῷ ἐν οἰοπόλῳ: τοὺς δ' οὐκ ἐθέλοντας ἄελλαι</TextUnit>
    <TextUnit id="12306" loc="19.378">πόντον ἐπ' ἰχθυόεντα φίλων ἀπάνευθε φέρουσιν:</TextUnit>
    <TextUnit id="12307" loc="19.379">ὣς ἀπ' ̓Αχιλλῆος σάκεος σέλας αἰθέρ' ἵκανε</TextUnit>
    <TextUnit id="12308" loc="19.380">καλοῦ δαιδαλέου: περὶ δὲ τρυφάλειαν ἀείρας</TextUnit>
    <TextUnit id="12309" loc="19.381">κρατὶ θέτο βριαρήν: ἣ δ' ἀστὴρ ὣς ἀπέλαμπεν</TextUnit>
    <TextUnit id="12310" loc="19.382">ἵππουρις τρυφάλεια, περισσείοντο δ' ἔθειραι</TextUnit>
    <TextUnit id="12311" loc="19.383">χρύσεαι, ἃς ̔́Ηφαιστος ἵει λόφον ἀμφὶ θαμειάς.</TextUnit>
    <TextUnit id="12312" loc="19.384">πειρήθη δ' ἕο αὐτοῦ ἐν ἔντεσι δῖος ̓Αχιλλεύς,</TextUnit>
    <TextUnit id="12313" loc="19.385">εἰ οἷ ἐφαρμόσσειε καὶ ἐντρέχοι ἀγλαὰ γυῖα:</TextUnit>
    <TextUnit id="12314" loc="19.386">τῷ δ' εὖτε πτερὰ γίγνετ', ἄειρε δὲ ποιμένα λαῶν.</TextUnit>
    <TextUnit id="12315" loc="19.387">ἐκ δ' ἄρα σύριγγος πατρώϊον ἐσπάσατ' ἔγχος</TextUnit>
    <TextUnit id="12316" loc="19.388">βριθὺ μέγα στιβαρόν: τὸ μὲν οὐ δύνατ' ἄλλος ̓Αχαιῶν</TextUnit>
    <TextUnit id="12317" loc="19.389">πάλλειν, ἀλλά μιν οἶος ἐπίστατο πῆλαι ̓Αχιλλεύς:</TextUnit>
    <TextUnit id="12318" loc="19.390">Πηλιάδα μελίην, τὴν πατρὶ φίλῳ πόρε Χείρων</TextUnit>
    <TextUnit id="12319" loc="19.391">Πηλίου ἐκ κορυφῆς φόνον ἔμμεναι ἡρώεσσιν:</TextUnit>
    <TextUnit id="12320" loc="19.392">ἵππους δ' Αὐτομέδων τε καὶ ̓́Αλκιμος ἀμφιέποντες</TextUnit>
    <TextUnit id="12321" loc="19.393">ζεύγνυον: ἀμφὶ δὲ καλὰ λέπαδν' ἕσαν, ἐν δὲ χαλινοὺς</TextUnit>
    <TextUnit id="12322" loc="19.394">γαμφηλῇς ἔβαλον, κατὰ δ' ἡνία τεῖναν ὀπίσσω</TextUnit>
    <TextUnit id="12323" loc="19.395">κολλητὸν ποτὶ δίφρον. ὃ δὲ μάστιγα φαεινὴν</TextUnit>
    <TextUnit id="12324" loc="19.396">χειρὶ λαβὼν ἀραρυῖαν ἐφ' ἵπποιιν ἀνόρουσεν</TextUnit>
    <TextUnit id="12325" loc="19.397">Αὐτομέδων: ὄπιθεν δὲ κορυσσάμενος βῆ ̓Αχιλλεὺς</TextUnit>
    <TextUnit id="12326" loc="19.398">τεύχεσι παμφαίνων ὥς τ' ἠλέκτωρ ̔Υπερίων,</TextUnit>
    <TextUnit id="12327" loc="19.399">σμερδαλέον δ' ἵπποισιν ἐκέκλετο πατρὸς ἑοῖο:</TextUnit>
    <TextUnit id="12328" loc="19.400">Ξάνθέ τε καὶ Βαλίε τηλεκλυτὰ τέκνα Ποδάργης</TextUnit>
    <TextUnit id="12329" loc="19.401">ἄλλως δὴ φράζεσθε σαωσέμεν ἡνιοχῆα</TextUnit>
    <TextUnit id="12330" loc="19.402">ἂψ Δαναῶν ἐς ὅμιλον ἐπεί χ' ἕωμεν πολέμοιο,</TextUnit>
    <TextUnit id="12331" loc="19.403">μηδ' ὡς Πάτροκλον λίπετ' αὐτόθι τεθνηῶτα.</TextUnit>
    <TextUnit id="12332" loc="19.404">τὸν δ' ἄρ' ὑπὸ ζυγόφι προσέφη πόδας αἰόλος ἵππος</TextUnit>
    <TextUnit id="12333" loc="19.405">Ξάνθος, ἄφαρ δ' ἤμυσε καρήατι: πᾶσα δὲ χαίτη</TextUnit>
    <TextUnit id="12334" loc="19.406">ζεύγλης ἐξεριποῦσα παρὰ ζυγὸν οὖδας ἵκανεν:</TextUnit>
    <TextUnit id="12335" loc="19.407">αὐδήεντα δ' ἔθηκε θεὰ λευκώλενος ̔́Ηρη:</TextUnit>
    <TextUnit id="12336" loc="19.408">καὶ λίην ς' ἔτι νῦν γε σαώσομεν ὄβριμ' ̓Αχιλλεῦ:</TextUnit>
    <TextUnit id="12337" loc="19.409">ἀλλά τοι ἐγγύθεν ἦμαρ ὀλέθριον: οὐδέ τοι ἡμεῖς</TextUnit>
    <TextUnit id="12338" loc="19.410">αἴτιοι, ἀλλὰ θεός τε μέγας καὶ Μοῖρα κραταιή.</TextUnit>
    <TextUnit id="12339" loc="19.411">οὐδὲ γὰρ ἡμετέρῃ βραδυτῆτί τε νωχελίῃ τε</TextUnit>
    <TextUnit id="12340" loc="19.412">Τρῶες ἀπ' ὤμοιιν Πατρόκλου τεύχε' ἕλοντο:</TextUnit>
    <TextUnit id="12341" loc="19.413">ἀλλὰ θεῶν ὤριστος, ὃν ἠύ̈κομος τέκε Λητώ,</TextUnit>
    <TextUnit id="12342" loc="19.414">ἔκταν' ἐνὶ προμάχοισι καὶ ̔́Εκτορι κῦδος ἔδωκε.</TextUnit>
    <TextUnit id="12343" loc="19.415">νῶϊ δὲ καί κεν ἅμα πνοιῇ Ζεφύροιο θέοιμεν,</TextUnit>
    <TextUnit id="12344" loc="19.416">ἥν περ ἐλαφροτάτην φάς' ἔμμεναι: ἀλλὰ σοὶ αὐτῷ</TextUnit>
    <TextUnit id="12345" loc="19.417">μόρσιμόν ἐστι θεῷ τε καὶ ἀνέρι ἶφι δαμῆναι.</TextUnit>
    <TextUnit id="12346" loc="19.418">ὣς ἄρα φωνήσαντος ̓Ερινύες ἔσχεθον αὐδήν.</TextUnit>
    <TextUnit id="12347" loc="19.419">τὸν δὲ μέγ' ὀχθήσας προσέφη πόδας ὠκὺς ̓Αχιλλεύς:</TextUnit>
    <TextUnit id="12348" loc="19.420">Ξάνθε τί μοι θάνατον μαντεύεαι; οὐδέ τί σε χρή.</TextUnit>
    <TextUnit id="12349" loc="19.421">εὖ νυ τὸ οἶδα καὶ αὐτὸς ὅ μοι μόρος ἐνθάδ' ὀλέσθαι</TextUnit>
    <TextUnit id="12350" loc="19.422">νόσφι φίλου πατρὸς καὶ μητέρος: ἀλλὰ καὶ ἔμπης</TextUnit>
    <TextUnit id="12351" loc="19.423">οὐ λήξω πρὶν Τρῶας ἅδην ἐλάσαι πολέμοιο.</TextUnit>
    <TextUnit id="12352" loc="19.424">ἦ ῥα, καὶ ἐν πρώτοις ἰάχων ἔχε μώνυχας ἵππους.</TextUnit>
    <TextUnit id="12353" loc="20.1">ὣς οἳ μὲν παρὰ νηυσὶ κορωνίσι θωρήσσοντο</TextUnit>
    <TextUnit id="12354" loc="20.2">ἀμφὶ σὲ Πηλέος υἱὲ μάχης ἀκόρητον ̓Αχαιοί,</TextUnit>
    <TextUnit id="12355" loc="20.3">Τρῶες δ' αὖθ' ἑτέρωθεν ἐπὶ θρωσμῷ πεδίοιο:</TextUnit>
    <TextUnit id="12356" loc="20.4">Ζεὺς δὲ Θέμιστα κέλευσε θεοὺς ἀγορὴν δὲ καλέσσαι</TextUnit>
    <TextUnit id="12357" loc="20.5">κρατὸς ἀπ' Οὐλύμποιο πολυπτύχου: ἣ δ' ἄρα πάντῃ</TextUnit>
    <TextUnit id="12358" loc="20.6">φοιτήσασα κέλευσε Διὸς πρὸς δῶμα νέεσθαι.</TextUnit>
    <TextUnit id="12359" loc="20.7">οὔτέ τις οὖν ποταμῶν ἀπέην νόσφ' ̓Ωκεανοῖο,</TextUnit>
    <TextUnit id="12360" loc="20.8">οὔτ' ἄρα νυμφάων αἵ τ' ἄλσεα καλὰ νέμονται</TextUnit>
    <TextUnit id="12361" loc="20.9">καὶ πηγὰς ποταμῶν καὶ πίσεα ποιήεντα.</TextUnit>
    <TextUnit id="12362" loc="20.10">ἐλθόντες δ' ἐς δῶμα Διὸς νεφεληγερέταο</TextUnit>
    <TextUnit id="12363" loc="20.11">ξεστῇς αἰθούσῃσιν ἐνίζανον, ἃς Διὶ πατρὶ</TextUnit>
    <TextUnit id="12364" loc="20.12">̔́Ηφαιστος ποίησεν ἰδυίῃσι πραπίδεσσιν.</TextUnit>
    <TextUnit id="12365" loc="20.13">ὣς οἳ μὲν Διὸς ἔνδον ἀγηγέρατ': οὐδ' ἐνοσίχθων</TextUnit>
    <TextUnit id="12366" loc="20.14">νηκούστησε θεᾶς, ἀλλ' ἐξ ἁλὸς ἦλθε μετ' αὐτούς,</TextUnit>
    <TextUnit id="12367" loc="20.15">ἷζε δ' ἄρ' ἐν μέσσοισι, Διὸς δ' ἐξείρετο βουλήν:</TextUnit>
    <TextUnit id="12368" loc="20.16">τίπτ' αὖτ' ἀργικέραυνε θεοὺς ἀγορὴν δὲ κάλεσσας;</TextUnit>
    <TextUnit id="12369" loc="20.17">ἦ τι περὶ Τρώων καὶ ̓Αχαιῶν μερμηρίζεις;</TextUnit>
    <TextUnit id="12370" loc="20.18">τῶν γὰρ νῦν ἄγχιστα μάχη πόλεμός τε δέδηε.</TextUnit>
    <TextUnit id="12371" loc="20.19">τὸν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="12372" loc="20.20">ἔγνως ἐννοσίγαιε ἐμὴν ἐν στήθεσι βουλὴν</TextUnit>
    <TextUnit id="12373" loc="20.21">ὧν ἕνεκα ξυνάγειρα: μέλουσί μοι ὀλλύμενοί περ.</TextUnit>
    <TextUnit id="12374" loc="20.22">ἀλλ' ἤτοι μὲν ἐγὼ μενέω πτυχὶ Οὐλύμποιο</TextUnit>
    <TextUnit id="12375" loc="20.23">ἥμενος, ἔνθ' ὁρόων φρένα τέρψομαι: οἳ δὲ δὴ ἄλλοι</TextUnit>
    <TextUnit id="12376" loc="20.24">ἔρχεσθ' ὄφρ' ἂν ἵκησθε μετὰ Τρῶας καὶ ̓Αχαιούς,</TextUnit>
    <TextUnit id="12377" loc="20.25">ἀμφοτέροισι δ' ἀρήγεθ' ὅπῃ νόος ἐστὶν ἑκάστου.</TextUnit>
    <TextUnit id="12378" loc="20.26">εἰ γὰρ ̓Αχιλλεὺς οἶος ἐπὶ Τρώεσσι μαχεῖται</TextUnit>
    <TextUnit id="12379" loc="20.27">οὐδὲ μίνυνθ' ἕξουσι ποδώκεα Πηλεί̈ωνα.</TextUnit>
    <TextUnit id="12380" loc="20.28">καὶ δέ τί μιν καὶ πρόσθεν ὑποτρομέεσκον ὁρῶντες:</TextUnit>
    <TextUnit id="12381" loc="20.29">νῦν δ' ὅτε δὴ καὶ θυμὸν ἑταίρου χώεται αἰνῶς</TextUnit>
    <TextUnit id="12382" loc="20.30">δείδω μὴ καὶ τεῖχος ὑπέρμορον ἐξαλαπάξῃ.</TextUnit>
    <TextUnit id="12383" loc="20.31">ὣς ἔφατο Κρονίδης, πόλεμον δ' ἀλίαστον ἔγειρε.</TextUnit>
    <TextUnit id="12384" loc="20.32">βὰν δ' ἴμεναι πόλεμον δὲ θεοὶ δίχα θυμὸν ἔχοντες:</TextUnit>
    <TextUnit id="12385" loc="20.33">̔́Ηρη μὲν μετ' ἀγῶνα νεῶν καὶ Παλλὰς ̓Αθήνη</TextUnit>
    <TextUnit id="12386" loc="20.34">ἠδὲ Ποσειδάων γαιήοχος ἠδ' ἐριούνης</TextUnit>
    <TextUnit id="12387" loc="20.35">̔Ερμείας, ὃς ἐπὶ φρεσὶ πευκαλίμῃσι κέκασται:</TextUnit>
    <TextUnit id="12388" loc="20.36">̔́Ηφαιστος δ' ἅμα τοῖσι κίε σθένεϊ βλεμεαίνων</TextUnit>
    <TextUnit id="12389" loc="20.37">χωλεύων, ὑπὸ δὲ κνῆμαι ῥώοντο ἀραιαί.</TextUnit>
    <TextUnit id="12390" loc="20.38">ἐς δὲ Τρῶας ̓́Αρης κορυθαίολος, αὐτὰρ ἅμ' αὐτῷ</TextUnit>
    <TextUnit id="12391" loc="20.39">Φοῖβος ἀκερσεκόμης ἠδ' ̓́Αρτεμις ἰοχέαιρα</TextUnit>
    <TextUnit id="12392" loc="20.40">Λητώ τε Ξάνθός τε φιλομειδής τ' ̓Αφροδίτη.</TextUnit>
    <TextUnit id="12393" loc="20.41">εἷος μέν ῥ' ἀπάνευθε θεοὶ θνητῶν ἔσαν ἀνδρῶν,</TextUnit>
    <TextUnit id="12394" loc="20.42">τεῖος ̓Αχαιοὶ μὲν μέγα κύδανον, οὕνεκ' ̓Αχιλλεὺς</TextUnit>
    <TextUnit id="12395" loc="20.43">ἐξεφάνη, δηρὸν δὲ μάχης ἐπέπαυτ' ἀλεγεινῆς:</TextUnit>
    <TextUnit id="12396" loc="20.44">Τρῶας δὲ τρόμος αἰνὸς ὑπήλυθε γυῖα ἕκαστον</TextUnit>
    <TextUnit id="12397" loc="20.45">δειδιότας, ὅθ' ὁρῶντο ποδώκεα Πηλεί̈ωνα</TextUnit>
    <TextUnit id="12398" loc="20.46">τεύχεσι λαμπόμενον βροτολοιγῷ ἶσον ̓́Αρηϊ.</TextUnit>
    <TextUnit id="12399" loc="20.47">αὐτὰρ ἐπεὶ μεθ' ὅμιλον ̓Ολύμπιοι ἤλυθον ἀνδρῶν,</TextUnit>
    <TextUnit id="12400" loc="20.48">ὦρτο δ' ̓́Ερις κρατερὴ λαοσσόος, αὖε δ' ̓Αθήνη</TextUnit>
    <TextUnit id="12401" loc="20.49">στᾶς' ὁτὲ μὲν παρὰ τάφρον ὀρυκτὴν τείχεος ἐκτός,</TextUnit>
    <TextUnit id="12402" loc="20.50">ἄλλοτ' ἐπ' ἀκτάων ἐριδούπων μακρὸν ἀύ̈τει.</TextUnit>
    <TextUnit id="12403" loc="20.51">αὖε δ' ̓́Αρης ἑτέρωθεν ἐρεμνῇ λαίλαπι ἶσος</TextUnit>
    <TextUnit id="12404" loc="20.52">ὀξὺ κατ' ἀκροτάτης πόλιος Τρώεσσι κελεύων,</TextUnit>
    <TextUnit id="12405" loc="20.53">ἄλλοτε πὰρ Σιμόεντι θέων ἐπὶ Καλλικολώνῃ.</TextUnit>
    <TextUnit id="12406" loc="20.54">ὣς τοὺς ἀμφοτέρους μάκαρες θεοὶ ὀτρύνοντες</TextUnit>
    <TextUnit id="12407" loc="20.55">σύμβαλον, ἐν δ' αὐτοῖς ἔριδα ῥήγνυντο βαρεῖαν:</TextUnit>
    <TextUnit id="12408" loc="20.56">δεινὸν δὲ βρόντησε πατὴρ ἀνδρῶν τε θεῶν τε</TextUnit>
    <TextUnit id="12409" loc="20.57">ὑψόθεν: αὐτὰρ νέρθε Ποσειδάων ἐτίναξε</TextUnit>
    <TextUnit id="12410" loc="20.58">γαῖαν ἀπειρεσίην ὀρέων τ' αἰπεινὰ κάρηνα.</TextUnit>
    <TextUnit id="12411" loc="20.59">πάντες δ' ἐσσείοντο πόδες πολυπίδακος ̓́Ιδης</TextUnit>
    <TextUnit id="12412" loc="20.60">καὶ κορυφαί, Τρώων τε πόλις καὶ νῆες ̓Αχαιῶν.</TextUnit>
    <TextUnit id="12413" loc="20.61">ἔδεισεν δ' ὑπένερθεν ἄναξ ἐνέρων ̓Αϊδωνεύς,</TextUnit>
    <TextUnit id="12414" loc="20.62">δείσας δ' ἐκ θρόνου ἆλτο καὶ ἴαχε, μή οἱ ὕπερθε</TextUnit>
    <TextUnit id="12415" loc="20.63">γαῖαν ἀναρρήξειε Ποσειδάων ἐνοσίχθων,</TextUnit>
    <TextUnit id="12416" loc="20.64">οἰκία δὲ θνητοῖσι καὶ ἀθανάτοισι φανείη</TextUnit>
    <TextUnit id="12417" loc="20.65">σμερδαλέ' εὐρώεντα, τά τε στυγέουσι θεοί περ:</TextUnit>
    <TextUnit id="12418" loc="20.66">τόσσος ἄρα κτύπος ὦρτο θεῶν ἔριδι ξυνιόντων.</TextUnit>
    <TextUnit id="12419" loc="20.67">ἤτοι μὲν γὰρ ἔναντα Ποσειδάωνος ἄνακτος</TextUnit>
    <TextUnit id="12420" loc="20.68">ἵστατ' ̓Απόλλων Φοῖβος ἔχων ἰὰ πτερόεντα,</TextUnit>
    <TextUnit id="12421" loc="20.69">ἄντα δ' ̓Ενυαλίοιο θεὰ γλαυκῶπις ̓Αθήνη:</TextUnit>
    <TextUnit id="12422" loc="20.70">̔́Ηρῃ δ' ἀντέστη χρυσηλάκατος κελαδεινὴ</TextUnit>
    <TextUnit id="12423" loc="20.71">̓́Αρτεμις ἰοχέαιρα κασιγνήτη ἑκάτοιο:</TextUnit>
    <TextUnit id="12424" loc="20.72">Λητοῖ δ' ἀντέστη σῶκος ἐριούνιος ̔Ερμῆς,</TextUnit>
    <TextUnit id="12425" loc="20.73">ἄντα δ' ἄρ' ̔Ηφαίστοιο μέγας ποταμὸς βαθυδίνης,</TextUnit>
    <TextUnit id="12426" loc="20.74">ὃν Ξάνθον καλέουσι θεοί, ἄνδρες δὲ Σκάμανδρον.</TextUnit>
    <TextUnit id="12427" loc="20.75">ὣς οἳ μὲν θεοὶ ἄντα θεῶν ἴσαν: αὐτὰρ ̓Αχιλλεὺς</TextUnit>
    <TextUnit id="12428" loc="20.76">̔́Εκτορος ἄντα μάλιστα λιλαίετο δῦναι ὅμιλον</TextUnit>
    <TextUnit id="12429" loc="20.77">Πριαμίδεω: τοῦ γάρ ῥα μάλιστά ἑ θυμὸς ἀνώγει</TextUnit>
    <TextUnit id="12430" loc="20.78">αἵματος ἆσαι ̓́Αρηα ταλαύρινον πολεμιστήν.</TextUnit>
    <TextUnit id="12431" loc="20.79">Αἰνείαν δ' ἰθὺς λαοσσόος ὦρσεν ̓Απόλλων</TextUnit>
    <TextUnit id="12432" loc="20.80">ἀντία Πηλεί̈ωνος, ἐνῆκε δέ οἱ μένος ἠύ̈:</TextUnit>
    <TextUnit id="12433" loc="20.81">υἱέϊ δὲ Πριάμοιο Λυκάονι εἴσατο φωνήν:</TextUnit>
    <TextUnit id="12434" loc="20.82">τῷ μιν ἐεισάμενος προσέφη Διὸς υἱὸς ̓Απόλλων:</TextUnit>
    <TextUnit id="12435" loc="20.83">Αἰνεία Τρώων βουληφόρε ποῦ τοι ἀπειλαὶ</TextUnit>
    <TextUnit id="12436" loc="20.84">ἃς Τρώων βασιλεῦσιν ὑπίσχεο οἰνοποτάζων</TextUnit>
    <TextUnit id="12437" loc="20.85">Πηλεί̈δεω ̓Αχιλῆος ἐναντίβιον πολεμίξειν;</TextUnit>
    <TextUnit id="12438" loc="20.86">τὸν δ' αὖτ' Αἰνείας ἀπαμειβόμενος προσέειπε:</TextUnit>
    <TextUnit id="12439" loc="20.87">Πριαμίδη τί με ταῦτα καὶ οὐκ ἐθέλοντα κελεύεις</TextUnit>
    <TextUnit id="12440" loc="20.88">ἀντία Πηλεί̈ωνος ὑπερθύμοιο μάχεσθαι;</TextUnit>
    <TextUnit id="12441" loc="20.89">οὐ μὲν γὰρ νῦν πρῶτα ποδώκεος ἄντ' ̓Αχιλῆος</TextUnit>
    <TextUnit id="12442" loc="20.90">στήσομαι, ἀλλ' ἤδη με καὶ ἄλλοτε δουρὶ φόβησεν</TextUnit>
    <TextUnit id="12443" loc="20.91">ἐξ ̓́Ιδης, ὅτε βουσὶν ἐπήλυθεν ἡμετέρῃσι,</TextUnit>
    <TextUnit id="12444" loc="20.92">πέρσε δὲ Λυρνησσὸν καὶ Πήδασον: αὐτὰρ ἐμὲ Ζεὺς</TextUnit>
    <TextUnit id="12445" loc="20.93">εἰρύσαθ', ὅς μοι ἐπῶρσε μένος λαιψηρά τε γοῦνα.</TextUnit>
    <TextUnit id="12446" loc="20.94">ἦ κ' ἐδάμην ὑπὸ χερσὶν ̓Αχιλλῆος καὶ ̓Αθήνης,</TextUnit>
    <TextUnit id="12447" loc="20.95">ἥ οἱ πρόσθεν ἰοῦσα τίθει φάος ἠδ' ἐκέλευεν</TextUnit>
    <TextUnit id="12448" loc="20.96">ἔγχεϊ χαλκείῳ Λέλεγας καὶ Τρῶας ἐναίρειν.</TextUnit>
    <TextUnit id="12449" loc="20.97">τὼ οὐκ ἔστ' ̓Αχιλῆος ἐναντίον ἄνδρα μάχεσθαι:</TextUnit>
    <TextUnit id="12450" loc="20.98">αἰεὶ γὰρ πάρα εἷς γε θεῶν ὃς λοιγὸν ἀμύνει.</TextUnit>
    <TextUnit id="12451" loc="20.99">καὶ δ' ἄλλως τοῦ γ' ἰθὺ βέλος πέτετ', οὐδ' ἀπολήγει</TextUnit>
    <TextUnit id="12452" loc="20.100">πρὶν χροὸς ἀνδρομέοιο διελθέμεν. εἰ δὲ θεός περ</TextUnit>
    <TextUnit id="12453" loc="20.101">ἶσον τείνειεν πολέμου τέλος, οὔ κε μάλα ῥέα</TextUnit>
    <TextUnit id="12454" loc="20.102">νικήσει', οὐδ' εἰ παγχάλκεος εὔχεται εἶναι.</TextUnit>
    <TextUnit id="12455" loc="20.103">τὸν δ' αὖτε προσέειπεν ἄναξ Διὸς υἱὸς ̓Απόλλων:</TextUnit>
    <TextUnit id="12456" loc="20.104">ἥρως ἀλλ' ἄγε καὶ σὺ θεοῖς αἰειγενέτῃσιν</TextUnit>
    <TextUnit id="12457" loc="20.105">εὔχεο: καὶ δὲ σέ φασι Διὸς κούρης ̓Αφροδίτης</TextUnit>
    <TextUnit id="12458" loc="20.106">ἐκγεγάμεν, κεῖνος δὲ χερείονος ἐκ θεοῦ ἐστίν:</TextUnit>
    <TextUnit id="12459" loc="20.107">ἣ μὲν γὰρ Διός ἐσθ', ἣ δ' ἐξ ἁλίοιο γέροντος.</TextUnit>
    <TextUnit id="12460" loc="20.108">ἀλλ' ἰθὺς φέρε χαλκὸν ἀτειρέα, μηδέ σε πάμπαν</TextUnit>
    <TextUnit id="12461" loc="20.109">λευγαλέοις ἐπέεσσιν ἀποτρεπέτω καὶ ἀρειῇ.</TextUnit>
    <TextUnit id="12462" loc="20.110">ὣς εἰπὼν ἔμπνευσε μένος μέγα ποιμένι λαῶν,</TextUnit>
    <TextUnit id="12463" loc="20.111">βῆ δὲ διὰ προμάχων κεκορυθμένος αἴθοπι χαλκῷ.</TextUnit>
    <TextUnit id="12464" loc="20.112">οὐδ' ἔλαθ' ̓Αγχίσαο πάϊς λευκώλενον ̔́Ηρην</TextUnit>
    <TextUnit id="12465" loc="20.113">ἀντία Πηλεί̈ωνος ἰὼν ἀνὰ οὐλαμὸν ἀνδρῶν:</TextUnit>
    <TextUnit id="12466" loc="20.114">ἣ δ' ἄμυδις στήσασα θεοὺς μετὰ μῦθον ἔειπε:</TextUnit>
    <TextUnit id="12467" loc="20.115">φράζεσθον δὴ σφῶϊ Ποσείδαον καὶ ̓Αθήνη</TextUnit>
    <TextUnit id="12468" loc="20.116">ἐν φρεσὶν ὑμετέρῃσιν, ὅπως ἔσται τάδε ἔργα.</TextUnit>
    <TextUnit id="12469" loc="20.117">Αἰνείας ὅδ' ἔβη κεκορυθμένος αἴθοπι χαλκῷ</TextUnit>
    <TextUnit id="12470" loc="20.118">ἀντία Πηλεί̈ωνος, ἀνῆκε δὲ Φοῖβος ̓Απόλλων.</TextUnit>
    <TextUnit id="12471" loc="20.119">ἀλλ' ἄγεθ', ἡμεῖς πέρ μιν ἀποτρωπῶμεν ὀπίσσω</TextUnit>
    <TextUnit id="12472" loc="20.120">αὐτόθεν, ἤ τις ἔπειτα καὶ ἡμείων ̓Αχιλῆϊ</TextUnit>
    <TextUnit id="12473" loc="20.121">παρσταίη, δοίη δὲ κράτος μέγα, μηδέ τι θυμῷ</TextUnit>
    <TextUnit id="12474" loc="20.122">δευέσθω, ἵνα εἰδῇ ὅ μιν φιλέουσιν ἄριστοι</TextUnit>
    <TextUnit id="12475" loc="20.123">ἀθανάτων, οἳ δ' αὖτ' ἀνεμώλιοι οἳ τὸ πάρος περ</TextUnit>
    <TextUnit id="12476" loc="20.124">Τρωσὶν ἀμύνουσιν πόλεμον καὶ δηϊοτῆτα.</TextUnit>
    <TextUnit id="12477" loc="20.125">πάντες δ' Οὐλύμποιο κατήλθομεν ἀντιόωντες</TextUnit>
    <TextUnit id="12478" loc="20.126">τῆσδε μάχης, ἵνα μή τι μετὰ Τρώεσσι πάθῃσι</TextUnit>
    <TextUnit id="12479" loc="20.127">σήμερον: ὕστερον αὖτε τὰ πείσεται ἅσσά οἱ αἶσα</TextUnit>
    <TextUnit id="12480" loc="20.128">γιγνομένῳ ἐπένησε λίνῳ ὅτε μιν τέκε μήτηρ.</TextUnit>
    <TextUnit id="12481" loc="20.129">εἰ δ' ̓Αχιλεὺς οὐ ταῦτα θεῶν ἐκ πεύσεται ὀμφῆς</TextUnit>
    <TextUnit id="12482" loc="20.130">δείσετ' ἔπειθ', ὅτε κέν τις ἐναντίβιον θεὸς ἔλθῃ</TextUnit>
    <TextUnit id="12483" loc="20.131">ἐν πολέμῳ: χαλεποὶ δὲ θεοὶ φαίνεσθαι ἐναργεῖς.</TextUnit>
    <TextUnit id="12484" loc="20.132">τὴν δ' ἠμείβετ' ἔπειτα Ποσειδάων ἐνοσίχθων:</TextUnit>
    <TextUnit id="12485" loc="20.133">̔́Ηρη μὴ χαλέπαινε παρ' ἐκ νόον: οὐδέ τί σε χρή.</TextUnit>
    <TextUnit id="12486" loc="20.134">οὐκ ἂν ἔγωγ' ἐθέλοιμι θεοὺς ἔριδι ξυνελάσσαι</TextUnit>
    <TextUnit id="12487" loc="20.135">ἡμέας τοὺς ἄλλους, ἐπεὶ ἦ πολὺ φέρτεροί εἰμεν:</TextUnit>
    <TextUnit id="12488" loc="20.136">ἀλλ' ἡμεῖς μὲν ἔπειτα καθεζώμεσθα κιόντες</TextUnit>
    <TextUnit id="12489" loc="20.137">ἐκ πάτου ἐς σκοπιήν, πόλεμος δ' ἄνδρεσσι μελήσει.</TextUnit>
    <TextUnit id="12490" loc="20.138">εἰ δέ κ' ̓́Αρης ἄρχωσι μάχης ἢ Φοῖβος ̓Απόλλων,</TextUnit>
    <TextUnit id="12491" loc="20.139">ἢ ̓Αχιλῆ' ἴσχωσι καὶ οὐκ εἰῶσι μάχεσθαι,</TextUnit>
    <TextUnit id="12492" loc="20.140">αὐτίκ' ἔπειτα καὶ ἄμμι παρ' αὐτόθι νεῖκος ὀρεῖται</TextUnit>
    <TextUnit id="12493" loc="20.141">φυλόπιδος: μάλα δ' ὦκα διακρινθέντας ὀί̈ω</TextUnit>
    <TextUnit id="12494" loc="20.142">ἂψ ἴμεν Οὔλυμπον δὲ θεῶν μεθ' ὁμήγυριν ἄλλων</TextUnit>
    <TextUnit id="12495" loc="20.143">ἡμετέρῃς ὑπὸ χερσὶν ἀναγκαίηφι δαμέντας.</TextUnit>
    <TextUnit id="12496" loc="20.144">ὣς ἄρα φωνήσας ἡγήσατο κυανοχαίτης</TextUnit>
    <TextUnit id="12497" loc="20.145">τεῖχος ἐς ἀμφίχυτον ̔Ηρακλῆος θείοιο</TextUnit>
    <TextUnit id="12498" loc="20.146">ὑψηλόν, τό ῥά οἱ Τρῶες καὶ Παλλὰς ̓Αθήνη</TextUnit>
    <TextUnit id="12499" loc="20.147">ποίεον, ὄφρα τὸ κῆτος ὑπεκπροφυγὼν ἀλέαιτο,</TextUnit>
    <TextUnit id="12500" loc="20.148">ὁππότε μιν σεύαιτο ἀπ' ἠϊόνος πεδίον δέ.</TextUnit>
    <TextUnit id="12501" loc="20.149">ἔνθα Ποσειδάων κατ' ἄρ' ἕζετο καὶ θεοὶ ἄλλοι,</TextUnit>
    <TextUnit id="12502" loc="20.150">ἀμφὶ δ' ἄρ' ἄρρηκτον νεφέλην ὤμοισιν ἕσαντο:</TextUnit>
    <TextUnit id="12503" loc="20.151">οἳ δ' ἑτέρωσε καθῖζον ἐπ' ὀφρύσι Καλλικολώνης</TextUnit>
    <TextUnit id="12504" loc="20.152">ἀμφὶ σὲ ἤϊε Φοῖβε καὶ ̓́Αρηα πτολίπορθον.</TextUnit>
    <TextUnit id="12505" loc="20.153">ὣς οἳ μέν ῥ' ἑκάτερθε καθήατο μητιόωντες</TextUnit>
    <TextUnit id="12506" loc="20.154">βουλάς: ἀρχέμεναι δὲ δυσηλεγέος πολέμοιο</TextUnit>
    <TextUnit id="12507" loc="20.155">ὄκνεον ἀμφότεροι, Ζεὺς δ' ἥμενος ὕψι κέλευε.</TextUnit>
    <TextUnit id="12508" loc="20.156">τῶν δ' ἅπαν ἐπλήσθη πεδίον καὶ λάμπετο χαλκῷ</TextUnit>
    <TextUnit id="12509" loc="20.157">ἀνδρῶν ἠδ' ἵππων: κάρκαιρε δὲ γαῖα πόδεσσιν</TextUnit>
    <TextUnit id="12510" loc="20.158">ὀρνυμένων ἄμυδις. δύο δ' ἀνέρες ἔξοχ' ἄριστοι</TextUnit>
    <TextUnit id="12511" loc="20.159">ἐς μέσον ἀμφοτέρων συνίτην μεμαῶτε μάχεσθαι</TextUnit>
    <TextUnit id="12512" loc="20.160">Αἰνείας τ' ̓Αγχισιάδης καὶ δῖος ̓Αχιλλεύς.</TextUnit>
    <TextUnit id="12513" loc="20.161">Αἰνείας δὲ πρῶτος ἀπειλήσας ἐβεβήκει</TextUnit>
    <TextUnit id="12514" loc="20.162">νευστάζων κόρυθι βριαρῇ: ἀτὰρ ἀσπίδα θοῦριν</TextUnit>
    <TextUnit id="12515" loc="20.163">πρόσθεν ἔχε στέρνοιο, τίνασσε δὲ χάλκεον ἔγχος.</TextUnit>
    <TextUnit id="12516" loc="20.164">Πηλεί̈δης δ' ἑτέρωθεν ἐναντίον ὦρτο λέων ὣς</TextUnit>
    <TextUnit id="12517" loc="20.165">σίντης, ὅν τε καὶ ἄνδρες ἀποκτάμεναι μεμάασιν</TextUnit>
    <TextUnit id="12518" loc="20.166">ἀγρόμενοι πᾶς δῆμος: ὃ δὲ πρῶτον μὲν ἀτίζων</TextUnit>
    <TextUnit id="12519" loc="20.167">ἔρχεται, ἀλλ' ὅτε κέν τις ἀρηϊθόων αἰζηῶν</TextUnit>
    <TextUnit id="12520" loc="20.168">δουρὶ βάλῃ ἐάλη τε χανών, περί τ' ἀφρὸς ὀδόντας</TextUnit>
    <TextUnit id="12521" loc="20.169">γίγνεται, ἐν δέ τέ οἱ κραδίῃ στένει ἄλκιμον ἦτορ,</TextUnit>
    <TextUnit id="12522" loc="20.170">οὐρῇ δὲ πλευράς τε καὶ ἰσχία ἀμφοτέρωθεν</TextUnit>
    <TextUnit id="12523" loc="20.171">μαστίεται, ἑὲ δ' αὐτὸν ἐποτρύνει μαχέσασθαι,</TextUnit>
    <TextUnit id="12524" loc="20.172">γλαυκιόων δ' ἰθὺς φέρεται μένει, ἤν τινα πέφνῃ</TextUnit>
    <TextUnit id="12525" loc="20.173">ἀνδρῶν, ἢ αὐτὸς φθίεται πρώτῳ ἐν ὁμίλῳ:</TextUnit>
    <TextUnit id="12526" loc="20.174">ὣς ̓Αχιλῆ' ὄτρυνε μένος καὶ θυμὸς ἀγήνωρ</TextUnit>
    <TextUnit id="12527" loc="20.175">ἀντίον ἐλθέμεναι μεγαλήτορος Αἰνείαο.</TextUnit>
    <TextUnit id="12528" loc="20.176">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="12529" loc="20.177">τὸν πρότερος προσέειπε ποδάρκης δῖος ̓Αχιλλεύς:</TextUnit>
    <TextUnit id="12530" loc="20.178">Αἰνεία τί σὺ τόσσον ὁμίλου πολλὸν ἐπελθὼν</TextUnit>
    <TextUnit id="12531" loc="20.179">ἔστης; ἦ σέ γε θυμὸς ἐμοὶ μαχέσασθαι ἀνώγει</TextUnit>
    <TextUnit id="12532" loc="20.180">ἐλπόμενον Τρώεσσιν ἀνάξειν ἱπποδάμοισι</TextUnit>
    <TextUnit id="12533" loc="20.181">τιμῆς τῆς Πριάμου; ἀτὰρ εἴ κεν ἔμ' ἐξεναρίξῃς,</TextUnit>
    <TextUnit id="12534" loc="20.182">οὔ τοι τοὔνεκά γε Πρίαμος γέρας ἐν χερὶ θήσει:</TextUnit>
    <TextUnit id="12535" loc="20.183">εἰσὶν γάρ οἱ παῖδες, ὃ δ' ἔμπεδος οὐδ' ἀεσίφρων.</TextUnit>
    <TextUnit id="12536" loc="20.184">ἦ νύ τί τοι Τρῶες τέμενος τάμον ἔξοχον ἄλλων</TextUnit>
    <TextUnit id="12537" loc="20.185">καλὸν φυταλιῆς καὶ ἀρούρης, ὄφρα νέμηαι</TextUnit>
    <TextUnit id="12538" loc="20.186">αἴ κεν ἐμὲ κτείνῃς; χαλεπῶς δέ ς' ἔολπα τὸ ῥέξειν.</TextUnit>
    <TextUnit id="12539" loc="20.187">ἤδη μὲν σέ γέ φημι καὶ ἄλλοτε δουρὶ φοβῆσαι.</TextUnit>
    <TextUnit id="12540" loc="20.188">ἦ οὐ μέμνῃ ὅτε πέρ σε βοῶν ἄπο μοῦνον ἐόντα</TextUnit>
    <TextUnit id="12541" loc="20.189">σεῦα κατ' ̓Ιδαίων ὀρέων ταχέεσσι πόδεσσι</TextUnit>
    <TextUnit id="12542" loc="20.190">καρπαλίμως; τότε δ' οὔ τι μετατροπαλίζεο φεύγων.</TextUnit>
    <TextUnit id="12543" loc="20.191">ἔνθεν δ' ἐς Λυρνησσὸν ὑπέκφυγες: αὐτὰρ ἐγὼ τὴν</TextUnit>
    <TextUnit id="12544" loc="20.192">πέρσα μεθορμηθεὶς σὺν ̓Αθήνῃ καὶ Διὶ πατρί,</TextUnit>
    <TextUnit id="12545" loc="20.193">ληϊάδας δὲ γυναῖκας ἐλεύθερον ἦμαρ ἀπούρας</TextUnit>
    <TextUnit id="12546" loc="20.194">ἦγον: ἀτὰρ σὲ Ζεὺς ἐρρύσατο καὶ θεοὶ ἄλλοι.</TextUnit>
    <TextUnit id="12547" loc="20.195">ἀλλ' οὐ νῦν ἐρύεσθαι ὀί̈ομαι, ὡς ἐνὶ θυμῷ</TextUnit>
    <TextUnit id="12548" loc="20.196">βάλλεαι: ἀλλά ς' ἔγωγ' ἀναχωρήσαντα κελεύω</TextUnit>
    <TextUnit id="12549" loc="20.197">ἐς πληθὺν ἰέναι, μηδ' ἀντίος ἵστας' ἐμεῖο,</TextUnit>
    <TextUnit id="12550" loc="20.198">πρίν τι κακὸν παθέειν: ῥεχθὲν δέ τε νήπιος ἔγνω.</TextUnit>
    <TextUnit id="12551" loc="20.199">τὸν δ' αὖτ' Αἰνείας ἀπαμείβετο φώνησέν τε:</TextUnit>
    <TextUnit id="12552" loc="20.200">Πηλεί̈δη μὴ δὴ ἐπέεσσί με νηπύτιον ὣς</TextUnit>
    <TextUnit id="12553" loc="20.201">ἔλπεο δειδίξεσθαι, ἐπεὶ σάφα οἶδα καὶ αὐτὸς</TextUnit>
    <TextUnit id="12554" loc="20.202">ἠμὲν κερτομίας ἠδ' αἴσυλα μυθήσασθαι.</TextUnit>
    <TextUnit id="12555" loc="20.203">ἴδμεν δ' ἀλλήλων γενεήν, ἴδμεν δὲ τοκῆας</TextUnit>
    <TextUnit id="12556" loc="20.204">πρόκλυτ' ἀκούοντες ἔπεα θνητῶν ἀνθρώπων:</TextUnit>
    <TextUnit id="12557" loc="20.205">ὄψει δ' οὔτ' ἄρ πω σὺ ἐμοὺς ἴδες οὔτ' ἄρ' ἐγὼ σούς.</TextUnit>
    <TextUnit id="12558" loc="20.206">φασὶ σὲ μὲν Πηλῆος ἀμύμονος ἔκγονον εἶναι,</TextUnit>
    <TextUnit id="12559" loc="20.207">μητρὸς δ' ἐκ Θέτιδος καλλιπλοκάμου ἁλοσύδνης:</TextUnit>
    <TextUnit id="12560" loc="20.208">αὐτὰρ ἐγὼν υἱὸς μεγαλήτορος ̓Αγχίσαο</TextUnit>
    <TextUnit id="12561" loc="20.209">εὔχομαι ἐκγεγάμεν, μήτηρ δέ μοί ἐστ' ̓Αφροδίτη:</TextUnit>
    <TextUnit id="12562" loc="20.210">τῶν δὴ νῦν ἕτεροί γε φίλον παῖδα κλαύσονται</TextUnit>
    <TextUnit id="12563" loc="20.211">σήμερον: οὐ γάρ φημ' ἐπέεσσί γε νηπυτίοισιν</TextUnit>
    <TextUnit id="12564" loc="20.212">ὧδε διακρινθέντε μάχης ἐξαπονέεσθαι.</TextUnit>
    <TextUnit id="12565" loc="20.213">εἰ δ' ἐθέλεις καὶ ταῦτα δαήμεναι, ὄφρ' ἐὺ̈ εἰδῇς</TextUnit>
    <TextUnit id="12566" loc="20.214">ἡμετέρην γενεήν, πολλοὶ δέ μιν ἄνδρες ἴσασι:</TextUnit>
    <TextUnit id="12567" loc="20.215">Δάρδανον αὖ πρῶτον τέκετο νεφεληγερέτα Ζεύς,</TextUnit>
    <TextUnit id="12568" loc="20.216">κτίσσε δὲ Δαρδανίην, ἐπεὶ οὔ πω ̓́Ιλιος ἱρὴ</TextUnit>
    <TextUnit id="12569" loc="20.217">ἐν πεδίῳ πεπόλιστο πόλις μερόπων ἀνθρώπων,</TextUnit>
    <TextUnit id="12570" loc="20.218">ἀλλ' ἔθ' ὑπωρείας ᾤκεον πολυπίδακος ̓́Ιδης.</TextUnit>
    <TextUnit id="12571" loc="20.219">Δάρδανος αὖ τέκεθ' υἱὸν ̓Εριχθόνιον βασιλῆα,</TextUnit>
    <TextUnit id="12572" loc="20.220">ὃς δὴ ἀφνειότατος γένετο θνητῶν ἀνθρώπων:</TextUnit>
    <TextUnit id="12573" loc="20.221">τοῦ τρισχίλιαι ἵπποι ἕλος κάτα βουκολέοντο</TextUnit>
    <TextUnit id="12574" loc="20.222">θήλειαι, πώλοισιν ἀγαλλόμεναι ἀταλῇσι.</TextUnit>
    <TextUnit id="12575" loc="20.223">τάων καὶ Βορέης ἠράσσατο βοσκομενάων,</TextUnit>
    <TextUnit id="12576" loc="20.224">ἵππῳ δ' εἰσάμενος παρελέξατο κυανοχαίτῃ:</TextUnit>
    <TextUnit id="12577" loc="20.225">αἳ δ' ὑποκυσάμεναι ἔτεκον δυοκαίδεκα πώλους.</TextUnit>
    <TextUnit id="12578" loc="20.226">αἳ δ' ὅτε μὲν σκιρτῷεν ἐπὶ ζείδωρον ἄρουραν,</TextUnit>
    <TextUnit id="12579" loc="20.227">ἄκρον ἐπ' ἀνθερίκων καρπὸν θέον οὐδὲ κατέκλων:</TextUnit>
    <TextUnit id="12580" loc="20.228">ἀλλ' ὅτε δὴ σκιρτῷεν ἐπ' εὐρέα νῶτα θαλάσσης,</TextUnit>
    <TextUnit id="12581" loc="20.229">ἄκρον ἐπὶ ῥηγμῖνος ἁλὸς πολιοῖο θέεσκον.</TextUnit>
    <TextUnit id="12582" loc="20.230">Τρῶα δ' ̓Εριχθόνιος τέκετο Τρώεσσιν ἄνακτα:</TextUnit>
    <TextUnit id="12583" loc="20.231">Τρωὸς δ' αὖ τρεῖς παῖδες ἀμύμονες ἐξεγένοντο</TextUnit>
    <TextUnit id="12584" loc="20.232">̓͂Ιλός τ' ̓Ασσάρακός τε καὶ ἀντίθεος Γανυμήδης,</TextUnit>
    <TextUnit id="12585" loc="20.233">ὃς δὴ κάλλιστος γένετο θνητῶν ἀνθρώπων:</TextUnit>
    <TextUnit id="12586" loc="20.234">τὸν καὶ ἀνηρείψαντο θεοὶ Διὶ οἰνοχοεύειν</TextUnit>
    <TextUnit id="12587" loc="20.235">κάλλεος εἵνεκα οἷο ἵν' ἀθανάτοισι μετείη.</TextUnit>
    <TextUnit id="12588" loc="20.236">̓͂Ιλος δ' αὖ τέκεθ' υἱὸν ἀμύμονα Λαομέδοντα:</TextUnit>
    <TextUnit id="12589" loc="20.237">Λαομέδων δ' ἄρα Τιθωνὸν τέκετο Πρίαμόν τε</TextUnit>
    <TextUnit id="12590" loc="20.238">Λάμπόν τε Κλυτίον θ' ̔Ικετάονά τ' ὄζον ̓́Αρηος:</TextUnit>
    <TextUnit id="12591" loc="20.239">̓Ασσάρακος δὲ Κάπυν, ὃ δ' ἄρ' ̓Αγχίσην τέκε παῖδα:</TextUnit>
    <TextUnit id="12592" loc="20.240">αὐτὰρ ἔμ' ̓Αγχίσης, Πρίαμος δ' ἔτεχ' ̔́Εκτορα δῖον.</TextUnit>
    <TextUnit id="12593" loc="20.241">ταύτης τοι γενεῆς τε καὶ αἵματος εὔχομαι εἶναι.</TextUnit>
    <TextUnit id="12594" loc="20.242">Ζεὺς δ' ἀρετὴν ἄνδρεσσιν ὀφέλλει τε μινύθει τε</TextUnit>
    <TextUnit id="12595" loc="20.243">ὅππως κεν ἐθέλῃσιν: ὃ γὰρ κάρτιστος ἁπάντων.</TextUnit>
    <TextUnit id="12596" loc="20.244">ἀλλ' ἄγε μηκέτι ταῦτα λεγώμεθα νηπύτιοι ὣς</TextUnit>
    <TextUnit id="12597" loc="20.245">ἑσταότ' ἐν μέσσῃ ὑσμίνῃ δηϊοτῆτος.</TextUnit>
    <TextUnit id="12598" loc="20.246">ἔστι γὰρ ἀμφοτέροισιν ὀνείδεα μυθήσασθαι</TextUnit>
    <TextUnit id="12599" loc="20.247">πολλὰ μάλ', οὐδ' ἂν νηῦς ἑκατόζυγος ἄχθος ἄροιτο.</TextUnit>
    <TextUnit id="12600" loc="20.248">στρεπτὴ δὲ γλῶσς' ἐστὶ βροτῶν, πολέες δ' ἔνι μῦθοι</TextUnit>
    <TextUnit id="12601" loc="20.249">παντοῖοι, ἐπέων δὲ πολὺς νομὸς ἔνθα καὶ ἔνθα.</TextUnit>
    <TextUnit id="12602" loc="20.250">ὁπποῖόν κ' εἴπῃσθα ἔπος, τοῖόν κ' ἐπακούσαις.</TextUnit>
    <TextUnit id="12603" loc="20.251">ἀλλὰ τί ἢ ἔριδας καὶ νείκεα νῶϊν ἀνάγκη</TextUnit>
    <TextUnit id="12604" loc="20.252">νεικεῖν ἀλλήλοισιν ἐναντίον ὥς τε γυναῖκας,</TextUnit>
    <TextUnit id="12605" loc="20.253">αἵ τε χολωσάμεναι ἔριδος πέρι θυμοβόροιο</TextUnit>
    <TextUnit id="12606" loc="20.254">νεικεῦς' ἀλλήλῃσι μέσην ἐς ἄγυιαν ἰοῦσαι</TextUnit>
    <TextUnit id="12607" loc="20.255">πόλλ' ἐτεά τε καὶ οὐκί: χόλος δέ τε καὶ τὰ κελεύει.</TextUnit>
    <TextUnit id="12608" loc="20.256">ἀλκῆς δ' οὔ μ' ἐπέεσσιν ἀποτρέψεις μεμαῶτα</TextUnit>
    <TextUnit id="12609" loc="20.257">πρὶν χαλκῷ μαχέσασθαι ἐναντίον: ἀλλ' ἄγε θᾶσσον</TextUnit>
    <TextUnit id="12610" loc="20.258">γευσόμεθ' ἀλλήλων χαλκήρεσιν ἐγχείῃσιν.</TextUnit>
    <TextUnit id="12611" loc="20.259">ἦ ῥα καὶ ἐν δεινῷ σάκει ἤλασεν ὄβριμον ἔγχος</TextUnit>
    <TextUnit id="12612" loc="20.260">σμερδαλέῳ: μέγα δ' ἀμφὶ σάκος μύκε δουρὸς ἀκωκῇ.</TextUnit>
    <TextUnit id="12613" loc="20.261">Πηλεί̈δης δὲ σάκος μὲν ἀπὸ ἕο χειρὶ παχείῃ</TextUnit>
    <TextUnit id="12614" loc="20.262">ἔσχετο ταρβήσας: φάτο γὰρ δολιχόσκιον ἔγχος</TextUnit>
    <TextUnit id="12615" loc="20.263">ῥέα διελεύσεσθαι μεγαλήτορος Αἰνείαο</TextUnit>
    <TextUnit id="12616" loc="20.264">νήπιος, οὐδ' ἐνόησε κατὰ φρένα καὶ κατὰ θυμὸν</TextUnit>
    <TextUnit id="12617" loc="20.265">ὡς οὐ ῥηί̈δι' ἐστὶ θεῶν ἐρικυδέα δῶρα</TextUnit>
    <TextUnit id="12618" loc="20.266">ἀνδράσι γε θνητοῖσι δαμήμεναι οὐδ' ὑποείκειν.</TextUnit>
    <TextUnit id="12619" loc="20.267">οὐδὲ τότ' Αἰνείαο δαί̈φρονος ὄβριμον ἔγχος</TextUnit>
    <TextUnit id="12620" loc="20.268">ῥῆξε σάκος: χρυσὸς γὰρ ἐρύκακε, δῶρα θεοῖο:</TextUnit>
    <TextUnit id="12621" loc="20.269">ἀλλὰ δύω μὲν ἔλασσε διὰ πτύχας, αἳ δ' ἄρ' ἔτι τρεῖς</TextUnit>
    <TextUnit id="12622" loc="20.270">ἦσαν, ἐπεὶ πέντε πτύχας ἤλασε κυλλοποδίων,</TextUnit>
    <TextUnit id="12623" loc="20.271">τὰς δύο χαλκείας, δύο δ' ἔνδοθι κασσιτέροιο,</TextUnit>
    <TextUnit id="12624" loc="20.272">τὴν δὲ μίαν χρυσῆν, τῇ ῥ' ἔσχετο μείλινον ἔγχος.</TextUnit>
    <TextUnit id="12625" loc="20.273">δεύτερος αὖτ' ̓Αχιλεὺς προί̈ει δολιχόσκιον ἔγχος,</TextUnit>
    <TextUnit id="12626" loc="20.274">καὶ βάλεν Αἰνείαο κατ' ἀσπίδα πάντος' ἐί̈σην</TextUnit>
    <TextUnit id="12627" loc="20.275">ἄντυγ' ὕπο πρώτην, ᾗ λεπτότατος θέε χαλκός,</TextUnit>
    <TextUnit id="12628" loc="20.276">λεπτοτάτη δ' ἐπέην ῥινὸς βοός: ἣ δὲ διὰ πρὸ</TextUnit>
    <TextUnit id="12629" loc="20.277">Πηλιὰς ἤϊξεν μελίη, λάκε δ' ἀσπὶς ὑπ' αὐτῆς.</TextUnit>
    <TextUnit id="12630" loc="20.278">Αἰνείας δ' ἐάλη καὶ ἀπὸ ἕθεν ἀσπίδ' ἀνέσχε</TextUnit>
    <TextUnit id="12631" loc="20.279">δείσας: ἐγχείη δ' ἄρ' ὑπὲρ νώτου ἐνὶ γαίῃ</TextUnit>
    <TextUnit id="12632" loc="20.280">ἔστη ἱεμένη, διὰ δ' ἀμφοτέρους ἕλε κύκλους</TextUnit>
    <TextUnit id="12633" loc="20.281">ἀσπίδος ἀμφιβρότης: ὃ δ' ἀλευάμενος δόρυ μακρὸν</TextUnit>
    <TextUnit id="12634" loc="20.282">ἔστη, κὰδ δ' ἄχος οἱ χύτο μυρίον ὀφθαλμοῖσι,</TextUnit>
    <TextUnit id="12635" loc="20.283">ταρβήσας ὅ οἱ ἄγχι πάγη βέλος. αὐτὰρ ̓Αχιλλεὺς</TextUnit>
    <TextUnit id="12636" loc="20.284">ἐμμεμαὼς ἐπόρουσεν ἐρυσσάμενος ξίφος ὀξὺ</TextUnit>
    <TextUnit id="12637" loc="20.285">σμερδαλέα ἰάχων: ὃ δὲ χερμάδιον λάβε χειρὶ</TextUnit>
    <TextUnit id="12638" loc="20.286">Αἰνείας, μέγα ἔργον, ὃ οὐ δύο γ' ἄνδρε φέροιεν,</TextUnit>
    <TextUnit id="12639" loc="20.287">οἷοι νῦν βροτοί εἰς': ὃ δέ μιν ῥέα πάλλε καὶ οἶος.</TextUnit>
    <TextUnit id="12640" loc="20.288">ἔνθά κεν Αἰνείας μὲν ἐπεσσύμενον βάλε πέτρῳ</TextUnit>
    <TextUnit id="12641" loc="20.289">ἢ κόρυθ' ἠὲ σάκος, τό οἱ ἤρκεσε λυγρὸν ὄλεθρον,</TextUnit>
    <TextUnit id="12642" loc="20.290">τὸν δέ κε Πηλεί̈δης σχεδὸν ἄορι θυμὸν ἀπηύρα,</TextUnit>
    <TextUnit id="12643" loc="20.291">εἰ μὴ ἄρ' ὀξὺ νόησε Ποσειδάων ἐνοσίχθων:</TextUnit>
    <TextUnit id="12644" loc="20.292">αὐτίκα δ' ἀθανάτοισι θεοῖς μετὰ μῦθον ἔειπεν:</TextUnit>
    <TextUnit id="12645" loc="20.293">ὢ πόποι ἦ μοι ἄχος μεγαλήτορος Αἰνείαο,</TextUnit>
    <TextUnit id="12646" loc="20.294">ὃς τάχα Πηλεί̈ωνι δαμεὶς ̓́Αϊδος δὲ κάτεισι</TextUnit>
    <TextUnit id="12647" loc="20.295">πειθόμενος μύθοισιν ̓Απόλλωνος ἑκάτοιο</TextUnit>
    <TextUnit id="12648" loc="20.296">νήπιος, οὐδέ τί οἱ χραισμήσει λυγρὸν ὄλεθρον.</TextUnit>
    <TextUnit id="12649" loc="20.297">ἀλλὰ τί ἢ νῦν οὗτος ἀναίτιος ἄλγεα πάσχει</TextUnit>
    <TextUnit id="12650" loc="20.298">μὰψ ἕνεκ' ἀλλοτρίων ἀχέων, κεχαρισμένα δ' αἰεὶ</TextUnit>
    <TextUnit id="12651" loc="20.299">δῶρα θεοῖσι δίδωσι τοὶ οὐρανὸν εὐρὺν ἔχουσιν;</TextUnit>
    <TextUnit id="12652" loc="20.300">ἀλλ' ἄγεθ' ἡμεῖς πέρ μιν ὑπὲκ θανάτου ἀγάγωμεν,</TextUnit>
    <TextUnit id="12653" loc="20.301">μή πως καὶ Κρονίδης κεχολώσεται, αἴ κεν ̓Αχιλλεὺς</TextUnit>
    <TextUnit id="12654" loc="20.302">τόνδε κατακτείνῃ: μόριμον δέ οἵ ἐστ' ἀλέασθαι,</TextUnit>
    <TextUnit id="12655" loc="20.303">ὄφρα μὴ ἄσπερμος γενεὴ καὶ ἄφαντος ὄληται</TextUnit>
    <TextUnit id="12656" loc="20.304">Δαρδάνου, ὃν Κρονίδης περὶ πάντων φίλατο παίδων</TextUnit>
    <TextUnit id="12657" loc="20.305">οἳ ἕθεν ἐξεγένοντο γυναικῶν τε θνητάων.</TextUnit>
    <TextUnit id="12658" loc="20.306">ἤδη γὰρ Πριάμου γενεὴν ἔχθηρε Κρονίων:</TextUnit>
    <TextUnit id="12659" loc="20.307">νῦν δὲ δὴ Αἰνείαο βίη Τρώεσσιν ἀνάξει</TextUnit>
    <TextUnit id="12660" loc="20.308">καὶ παίδων παῖδες, τοί κεν μετόπισθε γένωνται.</TextUnit>
    <TextUnit id="12661" loc="20.309">τὸν δ' ἠμείβετ' ἔπειτα βοῶπις πότνια ̔́Ηρη:</TextUnit>
    <TextUnit id="12662" loc="20.310">ἐννοσίγαι', αὐτὸς σὺ μετὰ φρεσὶ σῇσι νόησον</TextUnit>
    <TextUnit id="12663" loc="20.311">Αἰνείαν ἤ κέν μιν ἐρύσσεαι ἦ κεν ἐάσῃς</TextUnit>
    <TextUnit id="12664" loc="20.312">Πηλεί̈δῃ ̓Αχιλῆϊ δαμήμεναι, ἐσθλὸν ἐόντα.</TextUnit>
    <TextUnit id="12665" loc="20.313">ἤτοι μὲν γὰρ νῶϊ πολέας ὠμόσσαμεν ὅρκους</TextUnit>
    <TextUnit id="12666" loc="20.314">πᾶσι μετ' ἀθανάτοισιν ἐγὼ καὶ Παλλὰς ̓Αθήνη</TextUnit>
    <TextUnit id="12667" loc="20.315">μή ποτ' ἐπὶ Τρώεσσιν ἀλεξήσειν κακὸν ἦμαρ,</TextUnit>
    <TextUnit id="12668" loc="20.316">μηδ' ὁπότ' ἂν Τροίη μαλερῷ πυρὶ πᾶσα δάηται</TextUnit>
    <TextUnit id="12669" loc="20.317">καιομένη, καίωσι δ' ἀρήϊοι υἷες ̓Αχαιῶν.</TextUnit>
    <TextUnit id="12670" loc="20.318">αὐτὰρ ἐπεὶ τό γ' ἄκουσε Ποσειδάων ἐνοσίχθων,</TextUnit>
    <TextUnit id="12671" loc="20.319">βῆ ῥ' ἴμεν ἄν τε μάχην καὶ ἀνὰ κλόνον ἐγχειάων,</TextUnit>
    <TextUnit id="12672" loc="20.320">ἷξε δ' ὅθ' Αἰνείας ἠδ' ὃ κλυτὸς ἦεν ̓Αχιλλεύς.</TextUnit>
    <TextUnit id="12673" loc="20.321">αὐτίκα τῷ μὲν ἔπειτα κατ' ὀφθαλμῶν χέεν ἀχλὺν</TextUnit>
    <TextUnit id="12674" loc="20.322">Πηλεί̈δῃ ̓Αχιλῆϊ: ὃ δὲ μελίην εὔχαλκον</TextUnit>
    <TextUnit id="12675" loc="20.323">ἀσπίδος ἐξέρυσεν μεγαλήτορος Αἰνείαο:</TextUnit>
    <TextUnit id="12676" loc="20.324">καὶ τὴν μὲν προπάροιθε ποδῶν ̓Αχιλῆος ἔθηκεν,</TextUnit>
    <TextUnit id="12677" loc="20.325">Αἰνείαν δ' ἔσσευεν ἀπὸ χθονὸς ὑψός' ἀείρας.</TextUnit>
    <TextUnit id="12678" loc="20.326">πολλὰς δὲ στίχας ἡρώων, πολλὰς δὲ καὶ ἵππων</TextUnit>
    <TextUnit id="12679" loc="20.327">Αἰνείας ὑπερᾶλτο θεοῦ ἀπὸ χειρὸς ὀρούσας,</TextUnit>
    <TextUnit id="12680" loc="20.328">ἷξε δ' ἐπ' ἐσχατιὴν πολυάϊκος πολέμοιο,</TextUnit>
    <TextUnit id="12681" loc="20.329">ἔνθά τε Καύκωνες πόλεμον μέτα θωρήσσοντο.</TextUnit>
    <TextUnit id="12682" loc="20.330">τῷ δὲ μάλ' ἐγγύθεν ἦλθε Ποσειδάων ἐνοσίχθων,</TextUnit>
    <TextUnit id="12683" loc="20.331">καί μιν φωνήσας ἔπεα πτερόεντα προσηύδα:</TextUnit>
    <TextUnit id="12684" loc="20.332">Αἰνεία, τίς ς' ὧδε θεῶν ἀτέοντα κελεύει</TextUnit>
    <TextUnit id="12685" loc="20.333">ἀντία Πηλεί̈ωνος ὑπερθύμοιο μάχεσθαι,</TextUnit>
    <TextUnit id="12686" loc="20.334">ὃς σεῦ ἅμα κρείσσων καὶ φίλτερος ἀθανάτοισιν;</TextUnit>
    <TextUnit id="12687" loc="20.335">ἀλλ' ἀναχωρῆσαι ὅτε κεν συμβλήσεαι αὐτῷ,</TextUnit>
    <TextUnit id="12688" loc="20.336">μὴ καὶ ὑπὲρ μοῖραν δόμον ̓́Αϊδος εἰσαφίκηαι.</TextUnit>
    <TextUnit id="12689" loc="20.337">αὐτὰρ ἐπεί κ' ̓Αχιλεὺς θάνατον καὶ πότμον ἐπίσπῃ,</TextUnit>
    <TextUnit id="12690" loc="20.338">θαρσήσας δὴ ἔπειτα μετὰ πρώτοισι μάχεσθαι:</TextUnit>
    <TextUnit id="12691" loc="20.339">οὐ μὲν γάρ τίς ς' ἄλλος ̓Αχαιῶν ἐξεναρίξει.</TextUnit>
    <TextUnit id="12692" loc="20.340">ὣς εἰπὼν λίπεν αὐτόθ', ἐπεὶ διεπέφραδε πάντα.</TextUnit>
    <TextUnit id="12693" loc="20.341">αἶψα δ' ἔπειτ' ̓Αχιλῆος ἀπ' ὀφθαλμῶν σκέδας' ἀχλὺν</TextUnit>
    <TextUnit id="12694" loc="20.342">θεσπεσίην: ὃ δ' ἔπειτα μέγ' ἔξιδεν ὀφθαλμοῖσιν,</TextUnit>
    <TextUnit id="12695" loc="20.343">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="12696" loc="20.344">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι:</TextUnit>
    <TextUnit id="12697" loc="20.345">ἔγχος μὲν τόδε κεῖται ἐπὶ χθονός, οὐδέ τι φῶτα</TextUnit>
    <TextUnit id="12698" loc="20.346">λεύσσω, τῷ ἐφέηκα κατακτάμεναι μενεαίνων.</TextUnit>
    <TextUnit id="12699" loc="20.347">ἦ ῥα καὶ Αἰνείας φίλος ἀθανάτοισι θεοῖσιν</TextUnit>
    <TextUnit id="12700" loc="20.348">ἦεν: ἀτάρ μιν ἔφην μὰψ αὔτως εὐχετάασθαι.</TextUnit>
    <TextUnit id="12701" loc="20.349">ἐρρέτω: οὔ οἱ θυμὸς ἐμεῦ ἔτι πειρηθῆναι</TextUnit>
    <TextUnit id="12702" loc="20.350">ἔσσεται, ὃς καὶ νῦν φύγεν ἄσμενος ἐκ θανάτοιο.</TextUnit>
    <TextUnit id="12703" loc="20.351">ἀλλ' ἄγε δὴ Δαναοῖσι φιλοπτολέμοισι κελεύσας</TextUnit>
    <TextUnit id="12704" loc="20.352">τῶν ἄλλων Τρώων πειρήσομαι ἀντίος ἐλθών.</TextUnit>
    <TextUnit id="12705" loc="20.353">ἦ, καὶ ἐπὶ στίχας ἆλτο, κέλευε δὲ φωτὶ ἑκάστῳ:</TextUnit>
    <TextUnit id="12706" loc="20.354">μηκέτι νῦν Τρώων ἑκὰς ἕστατε δῖοι ̓Αχαιοί,</TextUnit>
    <TextUnit id="12707" loc="20.355">ἀλλ' ἄγ' ἀνὴρ ἄντ' ἀνδρὸς ἴτω, μεμάτω δὲ μάχεσθαι.</TextUnit>
    <TextUnit id="12708" loc="20.356">ἀργαλέον δέ μοί ἐστι καὶ ἰφθίμῳ περ ἐόντι</TextUnit>
    <TextUnit id="12709" loc="20.357">τοσσούσδ' ἀνθρώπους ἐφέπειν καὶ πᾶσι μάχεσθαι:</TextUnit>
    <TextUnit id="12710" loc="20.358">οὐδέ κ' ̓́Αρης, ὅς περ θεὸς ἄμβροτος, οὐδέ κ' ̓Αθήνη</TextUnit>
    <TextUnit id="12711" loc="20.359">τοσσῆσδ' ὑσμίνης ἐφέποι στόμα καὶ πονέοιτο:</TextUnit>
    <TextUnit id="12712" loc="20.360">ἀλλ' ὅσσον μὲν ἐγὼ δύναμαι χερσίν τε ποσίν τε</TextUnit>
    <TextUnit id="12713" loc="20.361">καὶ σθένει, οὔ μ' ἔτι φημὶ μεθησέμεν οὐδ' ἠβαιόν,</TextUnit>
    <TextUnit id="12714" loc="20.362">ἀλλὰ μάλα στιχὸς εἶμι διαμπερές, οὐδέ τιν' οἴω</TextUnit>
    <TextUnit id="12715" loc="20.363">Τρώων χαιρήσειν, ὅς τις σχεδὸν ἔγχεος ἔλθῃ.</TextUnit>
    <TextUnit id="12716" loc="20.364">ὣς φάτ' ἐποτρύνων: Τρώεσσι δὲ φαίδιμος ̔́Εκτωρ</TextUnit>
    <TextUnit id="12717" loc="20.365">κέκλεθ' ὁμοκλήσας, φάτο δ' ἴμεναι ἄντ' ̓Αχιλῆος:</TextUnit>
    <TextUnit id="12718" loc="20.366">Τρῶες ὑπέρθυμοι μὴ δείδιτε Πηλεί̈ωνα.</TextUnit>
    <TextUnit id="12719" loc="20.367">καί κεν ἐγὼ ἐπέεσσι καὶ ἀθανάτοισι μαχοίμην,</TextUnit>
    <TextUnit id="12720" loc="20.368">ἔγχεϊ δ' ἀργαλέον, ἐπεὶ ἦ πολὺ φέρτεροί εἰσιν.</TextUnit>
    <TextUnit id="12721" loc="20.369">οὐδ' ̓Αχιλεὺς πάντεσσι τέλος μύθοις ἐπιθήσει,</TextUnit>
    <TextUnit id="12722" loc="20.370">ἀλλὰ τὸ μὲν τελέει, τὸ δὲ καὶ μεσσηγὺ κολούει.</TextUnit>
    <TextUnit id="12723" loc="20.371">τοῦ δ' ἐγὼ ἀντίος εἶμι καὶ εἰ πυρὶ χεῖρας ἔοικεν,</TextUnit>
    <TextUnit id="12724" loc="20.372">εἰ πυρὶ χεῖρας ἔοικε, μένος δ' αἴθωνι σιδήρῳ.</TextUnit>
    <TextUnit id="12725" loc="20.373">ὣς φάτ' ἐποτρύνων, οἳ δ' ἀντίοι ἔγχε' ἄειραν</TextUnit>
    <TextUnit id="12726" loc="20.374">Τρῶες: τῶν δ' ἄμυδις μίχθη μένος, ὦρτο δ' ἀϋτή.</TextUnit>
    <TextUnit id="12727" loc="20.375">καὶ τότ' ἄρ' ̔́Εκτορα εἶπε παραστὰς Φοῖβος ̓Απόλλων:</TextUnit>
    <TextUnit id="12728" loc="20.376">̔́Εκτορ μηκέτι πάμπαν ̓Αχιλλῆϊ προμάχιζε,</TextUnit>
    <TextUnit id="12729" loc="20.377">ἀλλὰ κατὰ πληθύν τε καὶ ἐκ φλοίσβοιο δέδεξο,</TextUnit>
    <TextUnit id="12730" loc="20.378">μή πώς ς' ἠὲ βάλῃ ἠὲ σχεδὸν ἄορι τύψῃ.</TextUnit>
    <TextUnit id="12731" loc="20.379">ὣς ἔφαθ', ̔́Εκτωρ δ' αὖτις ἐδύσετο οὐλαμὸν ἀνδρῶν</TextUnit>
    <TextUnit id="12732" loc="20.380">ταρβήσας, ὅτ' ἄκουσε θεοῦ ὄπα φωνήσαντος.</TextUnit>
    <TextUnit id="12733" loc="20.381">ἐν δ' ̓Αχιλεὺς Τρώεσσι θόρε φρεσὶν εἱμένος ἀλκὴν</TextUnit>
    <TextUnit id="12734" loc="20.382">σμερδαλέα ἰάχων, πρῶτον δ' ἕλεν ̓Ιφιτίωνα</TextUnit>
    <TextUnit id="12735" loc="20.383">ἐσθλὸν ̓Οτρυντεί̈δην πολέων ἡγήτορα λαῶν,</TextUnit>
    <TextUnit id="12736" loc="20.384">ὃν νύμφη τέκε νηὶ̈ς ̓Οτρυντῆϊ πτολιπόρθῳ</TextUnit>
    <TextUnit id="12737" loc="20.385">Τμώλῳ ὕπο νιφόεντι ̔́Υδης ἐν πίονι δήμῳ:</TextUnit>
    <TextUnit id="12738" loc="20.386">τὸν δ' ἰθὺς μεμαῶτα βάλ' ἔγχεϊ δῖος ̓Αχιλλεὺς</TextUnit>
    <TextUnit id="12739" loc="20.387">μέσσην κὰκ κεφαλήν: ἣ δ' ἄνδιχα πᾶσα κεάσθη,</TextUnit>
    <TextUnit id="12740" loc="20.388">δούπησεν δὲ πεσών, ὃ δ' ἐπεύξατο δῖος ̓Αχιλλεύς:</TextUnit>
    <TextUnit id="12741" loc="20.389">κεῖσαι ̓Οτρυντεί̈δη πάντων ἐκπαγλότατ' ἀνδρῶν:</TextUnit>
    <TextUnit id="12742" loc="20.390">ἐνθάδε τοι θάνατος, γενεὴ δέ τοί ἐστ' ἐπὶ λίμνῃ</TextUnit>
    <TextUnit id="12743" loc="20.391">Γυγαίῃ, ὅθι τοι τέμενος πατρώϊόν ἐστιν</TextUnit>
    <TextUnit id="12744" loc="20.392">̔́Υλλῳ ἐπ' ἰχθυόεντι καὶ ̔́Ερμῳ δινήεντι.</TextUnit>
    <TextUnit id="12745" loc="20.393">ὣς ἔφατ' εὐχόμενος, τὸν δὲ σκότος ὄσσε κάλυψε.</TextUnit>
    <TextUnit id="12746" loc="20.394">τὸν μὲν ̓Αχαιῶν ἵπποι ἐπισσώτροις δατέοντο</TextUnit>
    <TextUnit id="12747" loc="20.395">πρώτῃ ἐν ὑσμίνῃ: ὃ δ' ἐπ' αὐτῷ Δημολέοντα</TextUnit>
    <TextUnit id="12748" loc="20.396">ἐσθλὸν ἀλεξητῆρα μάχης ̓Αντήνορος υἱὸν</TextUnit>
    <TextUnit id="12749" loc="20.397">νύξε κατὰ κρόταφον, κυνέης διὰ χαλκοπαρῄου.</TextUnit>
    <TextUnit id="12750" loc="20.398">οὐδ' ἄρα χαλκείη κόρυς ἔσχεθεν, ἀλλὰ δι' αὐτῆς</TextUnit>
    <TextUnit id="12751" loc="20.399">αἰχμὴ ἱεμένη ῥῆξ' ὀστέον, ἐγκέφαλος δὲ</TextUnit>
    <TextUnit id="12752" loc="20.400">ἔνδον ἅπας πεπάλακτο: δάμασσε δέ μιν μεμαῶτα.</TextUnit>
    <TextUnit id="12753" loc="20.401">̔Ιπποδάμαντα δ' ἔπειτα καθ' ἵππων ἀί̈ξαντα</TextUnit>
    <TextUnit id="12754" loc="20.402">πρόσθεν ἕθεν φεύγοντα μετάφρενον οὔτασε δουρί.</TextUnit>
    <TextUnit id="12755" loc="20.403">αὐτὰρ ὃ θυμὸν ἄϊσθε καὶ ἤρυγεν, ὡς ὅτε ταῦρος</TextUnit>
    <TextUnit id="12756" loc="20.404">ἤρυγεν ἑλκόμενος ̔Ελικώνιον ἀμφὶ ἄνακτα</TextUnit>
    <TextUnit id="12757" loc="20.405">κούρων ἑλκόντων: γάνυται δέ τε τοῖς ἐνοσίχθων:</TextUnit>
    <TextUnit id="12758" loc="20.406">ὣς ἄρα τόν γ' ἐρυγόντα λίπ' ὀστέα θυμὸς ἀγήνωρ:</TextUnit>
    <TextUnit id="12759" loc="20.407">αὐτὰρ ὃ βῆ σὺν δουρὶ μετ' ἀντίθεον Πολύδωρον</TextUnit>
    <TextUnit id="12760" loc="20.408">Πριαμίδην. τὸν δ' οὔ τι πατὴρ εἴασκε μάχεσθαι,</TextUnit>
    <TextUnit id="12761" loc="20.409">οὕνεκά οἱ μετὰ παισὶ νεώτατος ἔσκε γόνοιο,</TextUnit>
    <TextUnit id="12762" loc="20.410">καί οἱ φίλτατος ἔσκε, πόδεσσι δὲ πάντας ἐνίκα</TextUnit>
    <TextUnit id="12763" loc="20.411">δὴ τότε νηπιέῃσι ποδῶν ἀρετὴν ἀναφαίνων</TextUnit>
    <TextUnit id="12764" loc="20.412">θῦνε διὰ προμάχων, εἷος φίλον ὤλεσε θυμόν.</TextUnit>
    <TextUnit id="12765" loc="20.413">τὸν βάλε μέσσον ἄκοντι ποδάρκης δῖος ̓Αχιλλεὺς</TextUnit>
    <TextUnit id="12766" loc="20.414">νῶτα παραί̈σσοντος, ὅθι ζωστῆρος ὀχῆες</TextUnit>
    <TextUnit id="12767" loc="20.415">χρύσειοι σύνεχον καὶ διπλόος ἤντετο θώρηξ:</TextUnit>
    <TextUnit id="12768" loc="20.416">ἀντικρὺ δὲ διέσχε παρ' ὀμφαλὸν ἔγχεος αἰχμή,</TextUnit>
    <TextUnit id="12769" loc="20.417">γνὺξ δ' ἔριπ' οἰμώξας, νεφέλη δέ μιν ἀμφεκάλυψε</TextUnit>
    <TextUnit id="12770" loc="20.418">κυανέη, προτὶ οἷ δ' ἔλαβ' ἔντερα χερσὶ λιασθείς.</TextUnit>
    <TextUnit id="12771" loc="20.419">̔́Εκτωρ δ' ὡς ἐνόησε κασίγνητον Πολύδωρον</TextUnit>
    <TextUnit id="12772" loc="20.420">ἔντερα χερσὶν ἔχοντα λιαζόμενον ποτὶ γαίη</TextUnit>
    <TextUnit id="12773" loc="20.421">κάρ ῥά οἱ ὀφθαλμῶν κέχυτ' ἀχλύς: οὐδ' ἄρ' ἔτ' ἔτλη</TextUnit>
    <TextUnit id="12774" loc="20.422">δηρὸν ἑκὰς στρωφᾶσθ', ἀλλ' ἀντίος ἦλθ' ̓Αχιλῆϊ</TextUnit>
    <TextUnit id="12775" loc="20.423">ὀξὺ δόρυ κραδάων φλογὶ εἴκελος: αὐτὰρ ̓Αχιλλεὺς</TextUnit>
    <TextUnit id="12776" loc="20.424">ὡς εἶδ', ὣς ἀνεπᾶλτο, καὶ εὐχόμενος ἔπος ηὔδα:</TextUnit>
    <TextUnit id="12777" loc="20.425">ἐγγὺς ἀνὴρ ὃς ἐμόν γε μάλιστ' ἐσεμάσσατο θυμόν,</TextUnit>
    <TextUnit id="12778" loc="20.426">ὅς μοι ἑταῖρον ἔπεφνε τετιμένον: οὐδ' ἂν ἔτι δὴν</TextUnit>
    <TextUnit id="12779" loc="20.427">ἀλλήλους πτώσσοιμεν ἀνὰ πτολέμοιο γεφύρας.</TextUnit>
    <TextUnit id="12780" loc="20.428">ἦ, καὶ ὑπόδρα ἰδὼν προσεφώνεεν ̔́Εκτορα δῖον:</TextUnit>
    <TextUnit id="12781" loc="20.429">ἆσσον ἴθ' ὥς κεν θᾶσσον ὀλέθρου πείραθ' ἵκηαι.</TextUnit>
    <TextUnit id="12782" loc="20.430">τὸν δ' οὐ ταρβήσας προσέφη κορυθαίολος ̔́Εκτωρ:</TextUnit>
    <TextUnit id="12783" loc="20.431">Πηλεί̈δη μὴ δὴ ἐπέεσσί με νηπύτιον ὣς</TextUnit>
    <TextUnit id="12784" loc="20.432">ἔλπεο δειδίξεσθαι, ἐπεὶ σάφα οἶδα καὶ αὐτὸς</TextUnit>
    <TextUnit id="12785" loc="20.433">ἠμὲν κερτομίας ἠδ' αἴσυλα μυθήσασθαι.</TextUnit>
    <TextUnit id="12786" loc="20.434">οἶδα δ' ὅτι σὺ μὲν ἐσθλός, ἐγὼ δὲ σέθεν πολὺ χείρων.</TextUnit>
    <TextUnit id="12787" loc="20.435">ἀλλ' ἤτοι μὲν ταῦτα θεῶν ἐν γούνασι κεῖται,</TextUnit>
    <TextUnit id="12788" loc="20.436">αἴ κέ σε χειρότερός περ ἐὼν ἀπὸ θυμὸν ἕλωμαι</TextUnit>
    <TextUnit id="12789" loc="20.437">δουρὶ βαλών, ἐπεὶ ἦ καὶ ἐμὸν βέλος ὀξὺ πάροιθεν.</TextUnit>
    <TextUnit id="12790" loc="20.438">ἦ ῥα, καὶ ἀμπεπαλὼν προί̈ει δόρυ, καὶ τό γ' ̓Αθήνη</TextUnit>
    <TextUnit id="12791" loc="20.439">πνοιῇ ̓Αχιλλῆος πάλιν ἔτραπε κυδαλίμοιο</TextUnit>
    <TextUnit id="12792" loc="20.440">ἦκα μάλα ψύξασα: τὸ δ' ἂψ ἵκεθ' ̔́Εκτορα δῖον,</TextUnit>
    <TextUnit id="12793" loc="20.441">αὐτοῦ δὲ προπάροιθε ποδῶν πέσεν. αὐτὰρ ̓Αχιλλεὺς</TextUnit>
    <TextUnit id="12794" loc="20.442">ἐμμεμαὼς ἐπόρουσε κατακτάμεναι μενεαίνων,</TextUnit>
    <TextUnit id="12795" loc="20.443">σμερδαλέα ἰάχων: τὸν δ' ἐξήρπαξεν ̓Απόλλων</TextUnit>
    <TextUnit id="12796" loc="20.444">ῥεῖα μάλ' ὥς τε θεός, ἐκάλυψε δ' ἄρ' ἠέρι πολλῇ.</TextUnit>
    <TextUnit id="12797" loc="20.445">τρὶς μὲν ἔπειτ' ἐπόρουσε ποδάρκης δῖος ̓Αχιλλεὺς</TextUnit>
    <TextUnit id="12798" loc="20.446">ἔγχεϊ χαλκείῳ, τρὶς δ' ἠέρα τύψε βαθεῖαν.</TextUnit>
    <TextUnit id="12799" loc="20.447">ἀλλ' ὅτε δὴ τὸ τέταρτον ἐπέσσυτο δαίμονι ἶσος,</TextUnit>
    <TextUnit id="12800" loc="20.448">δεινὰ δ' ὁμοκλήσας ἔπεα πτερόεντα προσηύδα:</TextUnit>
    <TextUnit id="12801" loc="20.449">ἐξ αὖ νῦν ἔφυγες θάνατον κύον: ἦ τέ τοι ἄγχι</TextUnit>
    <TextUnit id="12802" loc="20.450">ἦλθε κακόν: νῦν αὖτέ ς' ἐρύσατο Φοῖβος ̓Απόλλων,</TextUnit>
    <TextUnit id="12803" loc="20.451">ᾧ μέλλεις εὔχεσθαι ἰὼν ἐς δοῦπον ἀκόντων.</TextUnit>
    <TextUnit id="12804" loc="20.452">ἦ θήν ς' ἐξανύω γε καὶ ὕστερον ἀντιβολήσας,</TextUnit>
    <TextUnit id="12805" loc="20.453">εἴ πού τις καὶ ἔμοιγε θεῶν ἐπιτάρροθός ἐστι.</TextUnit>
    <TextUnit id="12806" loc="20.454">νῦν αὖ τοὺς ἄλλους ἐπιείσομαι, ὅν κε κιχείω.</TextUnit>
    <TextUnit id="12807" loc="20.455">ὣς εἰπὼν Δρύοπ' οὖτα κατ' αὐχένα μέσσον ἄκοντι:</TextUnit>
    <TextUnit id="12808" loc="20.456">ἤριπε δὲ προπάροιθε ποδῶν: ὃ δὲ τὸν μὲν ἔασε,</TextUnit>
    <TextUnit id="12809" loc="20.457">Δημοῦχον δὲ Φιλητορίδην ἠύ̈ν τε μέγαν τε</TextUnit>
    <TextUnit id="12810" loc="20.458">κὰγ γόνυ δουρὶ βαλὼν ἠρύκακε. τὸν μὲν ἔπειτα</TextUnit>
    <TextUnit id="12811" loc="20.459">οὐτάζων ξίφεϊ μεγάλῳ ἐξαίνυτο θυμόν:</TextUnit>
    <TextUnit id="12812" loc="20.460">αὐτὰρ ὃ Λαόγονον καὶ Δάρδανον υἷε Βίαντος</TextUnit>
    <TextUnit id="12813" loc="20.461">ἄμφω ἐφορμηθεὶς ἐξ ἵππων ὦσε χαμᾶζε,</TextUnit>
    <TextUnit id="12814" loc="20.462">τὸν μὲν δουρὶ βαλών, τὸν δὲ σχεδὸν ἄορι τύψας.</TextUnit>
    <TextUnit id="12815" loc="20.463">Τρῶα δ' ̓Αλαστορίδην, ὃ μὲν ἀντίος ἤλυθε γούνων,</TextUnit>
    <TextUnit id="12816" loc="20.464">εἴ πώς εὑ πεφίδοιτο λαβὼν καὶ ζωὸν ἀφείη</TextUnit>
    <TextUnit id="12817" loc="20.465">μηδὲ κατακτείνειεν ὁμηλικίην ἐλεήσας,</TextUnit>
    <TextUnit id="12818" loc="20.466">νήπιος, οὐδὲ τὸ ᾔδη ὃ οὐ πείσεσθαι ἔμελλεν:</TextUnit>
    <TextUnit id="12819" loc="20.467">οὐ γάρ τι γλυκύθυμος ἀνὴρ ἦν οὐδ' ἀγανόφρων,</TextUnit>
    <TextUnit id="12820" loc="20.468">ἀλλὰ μάλ' ἐμμεμαώς: ὃ μὲν ἥπτετο χείρεσι γούνων</TextUnit>
    <TextUnit id="12821" loc="20.469">ἱέμενος λίσσεσθ', ὃ δὲ φασγάνῳ οὖτα καθ' ἧπαρ:</TextUnit>
    <TextUnit id="12822" loc="20.470">ἐκ δέ οἱ ἧπαρ ὄλισθεν, ἀτὰρ μέλαν αἷμα κατ' αὐτοῦ</TextUnit>
    <TextUnit id="12823" loc="20.471">κόλπον ἐνέπλησεν: τὸν δὲ σκότος ὄσσε κάλυψε</TextUnit>
    <TextUnit id="12824" loc="20.472">θυμοῦ δευόμενον: ὃ δὲ Μούλιον οὖτα παραστὰς</TextUnit>
    <TextUnit id="12825" loc="20.473">δουρὶ κατ' οὖς: εἶθαρ δὲ δι' οὔατος ἦλθ' ἑτέροιο</TextUnit>
    <TextUnit id="12826" loc="20.474">αἰχμὴ χαλκείη: ὃ δ' ̓Αγήνορος υἱὸν ̓́Εχεκλον</TextUnit>
    <TextUnit id="12827" loc="20.475">μέσσην κὰκ κεφαλὴν ξίφει ἤλασε κωπήεντι,</TextUnit>
    <TextUnit id="12828" loc="20.476">πᾶν δ' ὑπεθερμάνθη ξίφος αἵματι: τὸν δὲ κατ' ὄσσε</TextUnit>
    <TextUnit id="12829" loc="20.477">ἔλλαβε πορφύρεος θάνατος καὶ μοῖρα κραταιή.</TextUnit>
    <TextUnit id="12830" loc="20.478">Δευκαλίωνα δ' ἔπειθ', ἵνα τε ξυνέχουσι τένοντες</TextUnit>
    <TextUnit id="12831" loc="20.479">ἀγκῶνος, τῇ τόν γε φίλης διὰ χειρὸς ἔπειρεν</TextUnit>
    <TextUnit id="12832" loc="20.480">αἰχμῇ χαλκείῃ: ὃ δέ μιν μένε χεῖρα βαρυνθεὶς</TextUnit>
    <TextUnit id="12833" loc="20.481">πρόσθ' ὁρόων θάνατον: ὃ δὲ φασγάνῳ αὐχένα θείνας</TextUnit>
    <TextUnit id="12834" loc="20.482">τῆλ' αὐτῇ πήληκι κάρη βάλε: μυελὸς αὖτε</TextUnit>
    <TextUnit id="12835" loc="20.483">σφονδυλίων ἔκπαλθ', ὃ δ' ἐπὶ χθονὶ κεῖτο τανυσθείς.</TextUnit>
    <TextUnit id="12836" loc="20.484">αὐτὰρ ὃ βῆ ῥ' ἰέναι μετ' ἀμύμονα Πείρεω υἱὸν</TextUnit>
    <TextUnit id="12837" loc="20.485">̔Ρίγμον, ὃς ἐκ Θρῄκης ἐριβώλακος εἰληλούθει:</TextUnit>
    <TextUnit id="12838" loc="20.486">τὸν βάλε μέσσον ἄκοντι, πάγη δ' ἐν νηδύϊ χαλκός,</TextUnit>
    <TextUnit id="12839" loc="20.487">ἤριπε δ' ἐξ ὀχέων: ὃ δ' ̓Αρηί̈θοον θεράποντα</TextUnit>
    <TextUnit id="12840" loc="20.488">ἂψ ἵππους στρέψαντα μετάφρενον ὀξέϊ δουρὶ</TextUnit>
    <TextUnit id="12841" loc="20.489">νύξ', ἀπὸ δ' ἅρματος ὦσε: κυκήθησαν δέ οἱ ἵπποι.</TextUnit>
    <TextUnit id="12842" loc="20.490">ὡς δ' ἀναμαιμάει βαθέ' ἄγκεα θεσπιδαὲς πῦρ</TextUnit>
    <TextUnit id="12843" loc="20.491">οὔρεος ἀζαλέοιο, βαθεῖα δὲ καίεται ὕλη,</TextUnit>
    <TextUnit id="12844" loc="20.492">πάντῃ τε κλονέων ἄνεμος φλόγα εἰλυφάζει,</TextUnit>
    <TextUnit id="12845" loc="20.493">ὣς ὅ γε πάντῃ θῦνε σὺν ἔγχεϊ δαίμονι ἶσος</TextUnit>
    <TextUnit id="12846" loc="20.494">κτεινομένους ἐφέπων: ῥέε δ' αἵματι γαῖα μέλαινα.</TextUnit>
    <TextUnit id="12847" loc="20.495">ὡς δ' ὅτε τις ζεύξῃ βόας ἄρσενας εὐρυμετώπους</TextUnit>
    <TextUnit id="12848" loc="20.496">τριβέμεναι κρῖ λευκὸν ἐϋκτιμένῃ ἐν ἀλωῇ,</TextUnit>
    <TextUnit id="12849" loc="20.497">ῥίμφά τε λέπτ' ἐγένοντο βοῶν ὑπὸ πόσς' ἐριμύκων,</TextUnit>
    <TextUnit id="12850" loc="20.498">ὣς ὑπ' ̓Αχιλλῆος μεγαθύμου μώνυχες ἵπποι</TextUnit>
    <TextUnit id="12851" loc="20.499">στεῖβον ὁμοῦ νέκυάς τε καὶ ἀσπίδας: αἵματι δ' ἄξων</TextUnit>
    <TextUnit id="12852" loc="20.500">νέρθεν ἅπας πεπάλακτο καὶ ἄντυγες αἳ περὶ δίφρον,</TextUnit>
    <TextUnit id="12853" loc="20.501">ἃς ἄρ' ἀφ' ἱππείων ὁπλέων ῥαθάμιγγες ἔβαλλον</TextUnit>
    <TextUnit id="12854" loc="20.502">αἵ τ' ἀπ' ἐπισσώτρων: ὃ δὲ ἵετο κῦδος ἀρέσθαι</TextUnit>
    <TextUnit id="12855" loc="20.503">Πηλεί̈δης, λύθρῳ δὲ παλάσσετο χεῖρας ἀάπτους.</TextUnit>
    <TextUnit id="12856" loc="21.1">ἀλλ' ὅτε δὴ πόρον ἷξον ἐϋρρεῖος ποταμοῖο</TextUnit>
    <TextUnit id="12857" loc="21.2">Ξάνθου δινήεντος, ὃν ἀθάνατος τέκετο Ζεύς,</TextUnit>
    <TextUnit id="12858" loc="21.3">ἔνθα διατμήξας τοὺς μὲν πεδίον δὲ δίωκε</TextUnit>
    <TextUnit id="12859" loc="21.4">πρὸς πόλιν, ᾗ περ ̓Αχαιοὶ ἀτυζόμενοι φοβέοντο</TextUnit>
    <TextUnit id="12860" loc="21.5">ἤματι τῷ προτέρῳ, ὅτε μαίνετο φαίδιμος ̔́Εκτωρ:</TextUnit>
    <TextUnit id="12861" loc="21.6">τῇ ῥ' οἵ γε προχέοντο πεφυζότες, ἠέρα δ' ̔́Ηρη</TextUnit>
    <TextUnit id="12862" loc="21.7">πίτνα πρόσθε βαθεῖαν ἐρυκέμεν: ἡμίσεες δὲ</TextUnit>
    <TextUnit id="12863" loc="21.8">ἐς ποταμὸν εἰλεῦντο βαθύρροον ἀργυροδίνην,</TextUnit>
    <TextUnit id="12864" loc="21.9">ἐν δ' ἔπεσον μεγάλῳ πατάγῳ, βράχε δ' αἰπὰ ῥέεθρα,</TextUnit>
    <TextUnit id="12865" loc="21.10">ὄχθαι δ' ἀμφὶ περὶ μεγάλ' ἴαχον: οἳ δ' ἀλαλητῷ</TextUnit>
    <TextUnit id="12866" loc="21.11">ἔννεον ἔνθα καὶ ἔνθα ἑλισσόμενοι περὶ δίνας.</TextUnit>
    <TextUnit id="12867" loc="21.12">ὡς δ' ὅθ' ὑπὸ ῥιπῆς πυρὸς ἀκρίδες ἠερέθονται</TextUnit>
    <TextUnit id="12868" loc="21.13">φευγέμεναι ποταμὸν δέ: τὸ δὲ φλέγει ἀκάματον πῦρ</TextUnit>
    <TextUnit id="12869" loc="21.14">ὄρμενον ἐξαίφνης, ταὶ δὲ πτώσσουσι καθ' ὕδωρ:</TextUnit>
    <TextUnit id="12870" loc="21.15">ὣς ὑπ' ̓Αχιλλῆος Ξάνθου βαθυδινήεντος</TextUnit>
    <TextUnit id="12871" loc="21.16">πλῆτο ῥόος κελάδων ἐπιμὶξ ἵππων τε καὶ ἀνδρῶν.</TextUnit>
    <TextUnit id="12872" loc="21.17">αὐτὰρ ὃ διογενὴς δόρυ μὲν λίπεν αὐτοῦ ἐπ' ὄχθῃ</TextUnit>
    <TextUnit id="12873" loc="21.18">κεκλιμένον μυρίκῃσιν, ὃ δ' ἔσθορε δαίμονι ἶσος</TextUnit>
    <TextUnit id="12874" loc="21.19">φάσγανον οἶον ἔχων, κακὰ δὲ φρεσὶ μήδετο ἔργα,</TextUnit>
    <TextUnit id="12875" loc="21.20">τύπτε δ' ἐπιστροφάδην: τῶν δὲ στόνος ὄρνυτ' ἀεικὴς</TextUnit>
    <TextUnit id="12876" loc="21.21">ἄορι θεινομένων, ἐρυθαίνετο δ' αἵματι ὕδωρ.</TextUnit>
    <TextUnit id="12877" loc="21.22">ὡς δ' ὑπὸ δελφῖνος μεγακήτεος ἰχθύες ἄλλοι</TextUnit>
    <TextUnit id="12878" loc="21.23">φεύγοντες πιμπλᾶσι μυχοὺς λιμένος εὐόρμου</TextUnit>
    <TextUnit id="12879" loc="21.24">δειδιότες: μάλα γάρ τε κατεσθίει ὅν κε λάβῃσιν:</TextUnit>
    <TextUnit id="12880" loc="21.25">ὣς Τρῶες ποταμοῖο κατὰ δεινοῖο ῥέεθρα</TextUnit>
    <TextUnit id="12881" loc="21.26">πτῶσσον ὑπὸ κρημνούς. ὃ δ' ἐπεὶ κάμε χεῖρας ἐναίρων,</TextUnit>
    <TextUnit id="12882" loc="21.27">ζωοὺς ἐκ ποταμοῖο δυώδεκα λέξατο κούρους</TextUnit>
    <TextUnit id="12883" loc="21.28">ποινὴν Πατρόκλοιο Μενοιτιάδαο θανόντος:</TextUnit>
    <TextUnit id="12884" loc="21.29">τοὺς ἐξῆγε θύραζε τεθηπότας ἠύ̈τε νεβρούς,</TextUnit>
    <TextUnit id="12885" loc="21.30">δῆσε δ' ὀπίσσω χεῖρας ἐϋτμήτοισιν ἱμᾶσι,</TextUnit>
    <TextUnit id="12886" loc="21.31">τοὺς αὐτοὶ φορέεσκον ἐπὶ στρεπτοῖσι χιτῶσι,</TextUnit>
    <TextUnit id="12887" loc="21.32">δῶκε δ' ἑταίροισιν κατάγειν κοίλας ἐπὶ νῆας.</TextUnit>
    <TextUnit id="12888" loc="21.33">αὐτὰρ ὃ ἂψ ἐπόρουσε δαϊζέμεναι μενεαίνων.</TextUnit>
    <TextUnit id="12889" loc="21.34">ἔνθ' υἷι Πριάμοιο συνήντετο Δαρδανίδαο</TextUnit>
    <TextUnit id="12890" loc="21.35">ἐκ ποταμοῦ φεύγοντι Λυκάονι, τόν ῥά ποτ' αὐτὸς</TextUnit>
    <TextUnit id="12891" loc="21.36">ἦγε λαβὼν ἐκ πατρὸς ἀλωῆς οὐκ ἐθέλοντα</TextUnit>
    <TextUnit id="12892" loc="21.37">ἐννύχιος προμολών: ὃ δ' ἐρινεὸν ὀξέϊ χαλκῷ</TextUnit>
    <TextUnit id="12893" loc="21.38">τάμνε νέους ὄρπηκας, ἵν' ἅρματος ἄντυγες εἶεν:</TextUnit>
    <TextUnit id="12894" loc="21.39">τῷ δ' ἄρ' ἀνώϊστον κακὸν ἤλυθε δῖος ̓Αχιλλεύς.</TextUnit>
    <TextUnit id="12895" loc="21.40">καὶ τότε μέν μιν Λῆμνον ἐϋκτιμένην ἐπέρασσε</TextUnit>
    <TextUnit id="12896" loc="21.41">νηυσὶν ἄγων, ἀτὰρ υἱὸς ̓Ιήσονος ὦνον ἔδωκε:</TextUnit>
    <TextUnit id="12897" loc="21.42">κεῖθεν δὲ ξεῖνός μιν ἐλύσατο πολλὰ δ' ἔδωκεν</TextUnit>
    <TextUnit id="12898" loc="21.43">̓́Ιμβριος ̓Ηετίων, πέμψεν δ' ἐς δῖαν ̓Αρίσβην:</TextUnit>
    <TextUnit id="12899" loc="21.44">ἔνθεν ὑπεκπροφυγὼν πατρώϊον ἵκετο δῶμα.</TextUnit>
    <TextUnit id="12900" loc="21.45">ἕνδεκα δ' ἤματα θυμὸν ἐτέρπετο οἷσι φίλοισιν</TextUnit>
    <TextUnit id="12901" loc="21.46">ἐλθὼν ἐκ Λήμνοιο: δυωδεκάτῃ δέ μιν αὖτις</TextUnit>
    <TextUnit id="12902" loc="21.47">χερσὶν ̓Αχιλλῆος θεὸς ἔμβαλεν, ὅς μιν ἔμελλε</TextUnit>
    <TextUnit id="12903" loc="21.48">πέμψειν εἰς ̓Αί̈δαο καὶ οὐκ ἐθέλοντα νέεσθαι.</TextUnit>
    <TextUnit id="12904" loc="21.49">τὸν δ' ὡς οὖν ἐνόησε ποδάρκης δῖος ̓Αχιλλεὺς</TextUnit>
    <TextUnit id="12905" loc="21.50">γυμνὸν ἄτερ κόρυθός τε καὶ ἀσπίδος, οὐδ' ἔχεν ἔγχος,</TextUnit>
    <TextUnit id="12906" loc="21.51">ἀλλὰ τὰ μέν ῥ' ἀπὸ πάντα χαμαὶ βάλε: τεῖρε γὰρ ἱδρὼς</TextUnit>
    <TextUnit id="12907" loc="21.52">φεύγοντ' ἐκ ποταμοῦ, κάματος δ' ὑπὸ γούνατ' ἐδάμνα:</TextUnit>
    <TextUnit id="12908" loc="21.53">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="12909" loc="21.54">ὢ πόποι ἦ μέγα θαῦμα τόδ' ὀφθαλμοῖσιν ὁρῶμαι:</TextUnit>
    <TextUnit id="12910" loc="21.55">ἦ μάλα δὴ Τρῶες μεγαλήτορες οὕς περ ἔπεφνον</TextUnit>
    <TextUnit id="12911" loc="21.56">αὖτις ἀναστήσονται ὑπὸ ζόφου ἠερόεντος,</TextUnit>
    <TextUnit id="12912" loc="21.57">οἷον δὴ καὶ ὅδ' ἦλθε φυγὼν ὕπο νηλεὲς ἦμαρ</TextUnit>
    <TextUnit id="12913" loc="21.58">Λῆμνον ἐς ἠγαθέην πεπερημένος: οὐδέ μιν ἔσχε</TextUnit>
    <TextUnit id="12914" loc="21.59">πόντος ἁλὸς πολιῆς, ὃ πολέας ἀέκοντας ἐρύκει.</TextUnit>
    <TextUnit id="12915" loc="21.60">ἀλλ' ἄγε δὴ καὶ δουρὸς ἀκωκῆς ἡμετέροιο</TextUnit>
    <TextUnit id="12916" loc="21.61">γεύσεται, ὄφρα ἴδωμαι ἐνὶ φρεσὶν ἠδὲ δαείω</TextUnit>
    <TextUnit id="12917" loc="21.62">ἢ ἄρ' ὁμῶς καὶ κεῖθεν ἐλεύσεται, ἦ μιν ἐρύξει</TextUnit>
    <TextUnit id="12918" loc="21.63">γῆ φυσίζοος, ἥ τε κατὰ κρατερόν περ ἐρύκει.</TextUnit>
    <TextUnit id="12919" loc="21.64">ὣς ὅρμαινε μένων: ὃ δέ οἱ σχεδὸν ἦλθε τεθηπὼς</TextUnit>
    <TextUnit id="12920" loc="21.65">γούνων ἅψασθαι μεμαώς, περὶ δ' ἤθελε θυμῷ</TextUnit>
    <TextUnit id="12921" loc="21.66">ἐκφυγέειν θάνατόν τε κακὸν καὶ κῆρα μέλαιναν.</TextUnit>
    <TextUnit id="12922" loc="21.67">ἤτοι ὃ μὲν δόρυ μακρὸν ἀνέσχετο δῖος ̓Αχιλλεὺς</TextUnit>
    <TextUnit id="12923" loc="21.68">οὐτάμεναι μεμαώς, ὃ δ' ὑπέδραμε καὶ λάβε γούνων</TextUnit>
    <TextUnit id="12924" loc="21.69">κύψας: ἐγχείη δ' ἄρ' ὑπὲρ νώτου ἐνὶ γαίῃ</TextUnit>
    <TextUnit id="12925" loc="21.70">ἔστη ἱεμένη χροὸς ἄμεναι ἀνδρομέοιο.</TextUnit>
    <TextUnit id="12926" loc="21.71">αὐτὰρ ὃ τῇ ἑτέρῃ μὲν ἑλὼν ἐλλίσσετο γούνων,</TextUnit>
    <TextUnit id="12927" loc="21.72">τῇ δ' ἑτέρῃ ἔχεν ἔγχος ἀκαχμένον οὐδὲ μεθίει:</TextUnit>
    <TextUnit id="12928" loc="21.73">καί μιν φωνήσας ἔπεα πτερόεντα προσηύδα:</TextUnit>
    <TextUnit id="12929" loc="21.74">γουνοῦμαι ς' ̓Αχιλεῦ: σὺ δέ μ' αἴδεο καί μ' ἐλέησον:</TextUnit>
    <TextUnit id="12930" loc="21.75">ἀντί τοί εἰμ' ἱκέταο διοτρεφὲς αἰδοίοιο:</TextUnit>
    <TextUnit id="12931" loc="21.76">πὰρ γὰρ σοὶ πρώτῳ πασάμην Δημήτερος ἀκτὴν</TextUnit>
    <TextUnit id="12932" loc="21.77">ἤματι τῷ ὅτε μ' εἷλες ἐϋκτιμένῃ ἐν ἀλωῇ,</TextUnit>
    <TextUnit id="12933" loc="21.78">καί μ' ἐπέρασσας ἄνευθεν ἄγων πατρός τε φίλων τε</TextUnit>
    <TextUnit id="12934" loc="21.79">Λῆμνον ἐς ἠγαθέην, ἑκατόμβοιον δέ τοι ἦλφον.</TextUnit>
    <TextUnit id="12935" loc="21.80">νῦν δὲ λύμην τρὶς τόσσα πορών: ἠὼς δέ μοί ἐστιν</TextUnit>
    <TextUnit id="12936" loc="21.81">ἥδε δυωδεκάτη, ὅτ' ἐς ̓́Ιλιον εἰλήλουθα</TextUnit>
    <TextUnit id="12937" loc="21.82">πολλὰ παθών: νῦν αὖ με τεῇς ἐν χερσὶν ἔθηκε</TextUnit>
    <TextUnit id="12938" loc="21.83">μοῖρ' ὀλοή: μέλλω που ἀπεχθέσθαι Διὶ πατρί,</TextUnit>
    <TextUnit id="12939" loc="21.84">ὅς με σοὶ αὖτις δῶκε: μινυνθάδιον δέ με μήτηρ</TextUnit>
    <TextUnit id="12940" loc="21.85">γείνατο Λαοθόη θυγάτηρ ̓́Αλταο γέροντος</TextUnit>
    <TextUnit id="12941" loc="21.86">̓́Αλτεω, ὃς Λελέγεσσι φιλοπτολέμοισιν ἀνάσσει</TextUnit>
    <TextUnit id="12942" loc="21.87">Πήδασον αἰπήεσσαν ἔχων ἐπὶ Σατνιόεντι.</TextUnit>
    <TextUnit id="12943" loc="21.88">τοῦ δ' ἔχε θυγατέρα Πρίαμος, πολλὰς δὲ καὶ ἄλλας:</TextUnit>
    <TextUnit id="12944" loc="21.89">τῆς δὲ δύω γενόμεσθα, σὺ δ' ἄμφω δειροτομήσεις,</TextUnit>
    <TextUnit id="12945" loc="21.90">ἤτοι τὸν πρώτοισι μετὰ πρυλέεσσι δάμασσας</TextUnit>
    <TextUnit id="12946" loc="21.91">ἀντίθεον Πολύδωρον, ἐπεὶ βάλες ὀξέϊ δουρί:</TextUnit>
    <TextUnit id="12947" loc="21.92">νῦν δὲ δὴ ἐνθάδ' ἐμοὶ κακὸν ἔσσεται: οὐ γὰρ ὀί̈ω</TextUnit>
    <TextUnit id="12948" loc="21.93">σὰς χεῖρας φεύξεσθαι, ἐπεί ῥ' ἐπέλασσέ γε δαίμων.</TextUnit>
    <TextUnit id="12949" loc="21.94">ἄλλο δέ τοι ἐρέω, σὺ δ' ἐνὶ φρεσὶ βάλλεο σῇσι:</TextUnit>
    <TextUnit id="12950" loc="21.95">μή με κτεῖν', ἐπεὶ οὐχ ὁμογάστριος ̔́Εκτορός εἰμι,</TextUnit>
    <TextUnit id="12951" loc="21.96">ὅς τοι ἑταῖρον ἔπεφνεν ἐνηέα τε κρατερόν τε.</TextUnit>
    <TextUnit id="12952" loc="21.97">ὣς ἄρα μιν Πριάμοιο προσηύδα φαίδιμος υἱὸς</TextUnit>
    <TextUnit id="12953" loc="21.98">λισσόμενος ἐπέεσσιν, ἀμείλικτον δ' ὄπ' ἄκουσε:</TextUnit>
    <TextUnit id="12954" loc="21.99">νήπιε μή μοι ἄποινα πιφαύσκεο μηδ' ἀγόρευε:</TextUnit>
    <TextUnit id="12955" loc="21.100">πρὶν μὲν γὰρ Πάτροκλον ἐπισπεῖν αἴσιμον ἦμαρ</TextUnit>
    <TextUnit id="12956" loc="21.101">τόφρά τί μοι πεφιδέσθαι ἐνὶ φρεσὶ φίλτερον ἦεν</TextUnit>
    <TextUnit id="12957" loc="21.102">Τρώων, καὶ πολλοὺς ζωοὺς ἕλον ἠδ' ἐπέρασσα:</TextUnit>
    <TextUnit id="12958" loc="21.103">νῦν δ' οὐκ ἔσθ' ὅς τις θάνατον φύγῃ ὅν κε θεός γε</TextUnit>
    <TextUnit id="12959" loc="21.104">̓Ιλίου προπάροιθεν ἐμῇς ἐν χερσὶ βάλῃσι</TextUnit>
    <TextUnit id="12960" loc="21.105">καὶ πάντων Τρώων, περὶ δ' αὖ Πριάμοιό γε παίδων.</TextUnit>
    <TextUnit id="12961" loc="21.106">ἀλλὰ φίλος θάνε καὶ σύ: τί ἦ ὀλοφύρεαι οὕτως;</TextUnit>
    <TextUnit id="12962" loc="21.107">κάτθανε καὶ Πάτροκλος, ὅ περ σέο πολλὸν ἀμείνων.</TextUnit>
    <TextUnit id="12963" loc="21.108">οὐχ ὁράᾳς οἷος καὶ ἐγὼ καλός τε μέγας τε;</TextUnit>
    <TextUnit id="12964" loc="21.109">πατρὸς δ' εἴμ' ἀγαθοῖο, θεὰ δέ με γείνατο μήτηρ:</TextUnit>
    <TextUnit id="12965" loc="21.110">ἀλλ' ἔπι τοι καὶ ἐμοὶ θάνατος καὶ μοῖρα κραταιή:</TextUnit>
    <TextUnit id="12966" loc="21.111">ἔσσεται ἢ ἠὼς ἢ δείλη ἢ μέσον ἦμαρ</TextUnit>
    <TextUnit id="12967" loc="21.112">ὁππότε τις καὶ ἐμεῖο ̓́Αρῃ ἐκ θυμὸν ἕληται</TextUnit>
    <TextUnit id="12968" loc="21.113">ἢ ὅ γε δουρὶ βαλὼν ἢ ἀπὸ νευρῆφιν ὀϊστῷ.</TextUnit>
    <TextUnit id="12969" loc="21.114">ὣς φάτο, τοῦ δ' αὐτοῦ λύτο γούνατα καὶ φίλον ἦτορ:</TextUnit>
    <TextUnit id="12970" loc="21.115">ἔγχος μέν ῥ' ἀφέηκεν, ὃ δ' ἕζετο χεῖρε πετάσσας</TextUnit>
    <TextUnit id="12971" loc="21.116">ἀμφοτέρας: ̓Αχιλεὺς δὲ ἐρυσσάμενος ξίφος ὀξὺ</TextUnit>
    <TextUnit id="12972" loc="21.117">τύψε κατὰ κληῖ̈δα παρ' αὐχένα, πᾶν δέ οἱ εἴσω</TextUnit>
    <TextUnit id="12973" loc="21.118">δῦ ξίφος ἄμφηκες: ὃ δ' ἄρα πρηνὴς ἐπὶ γαίῃ</TextUnit>
    <TextUnit id="12974" loc="21.119">κεῖτο ταθείς, ἐκ δ' αἷμα μέλαν ῥέε, δεῦε δὲ γαῖαν.</TextUnit>
    <TextUnit id="12975" loc="21.120">τὸν δ' ̓Αχιλεὺς ποταμὸν δὲ λαβὼν ποδὸς ἧκε φέρεσθαι,</TextUnit>
    <TextUnit id="12976" loc="21.121">καί οἱ ἐπευχόμενος ἔπεα πτερόεντ' ἀγόρευεν:</TextUnit>
    <TextUnit id="12977" loc="21.122">ἐνταυθοῖ νῦν κεῖσο μετ' ἰχθύσιν, οἵ ς' ὠτειλὴν</TextUnit>
    <TextUnit id="12978" loc="21.123">αἷμ' ἀπολιχμήσονται ἀκηδέες: οὐδέ σε μήτηρ</TextUnit>
    <TextUnit id="12979" loc="21.124">ἐνθεμένη λεχέεσσι γοήσεται, ἀλλὰ Σκάμανδρος</TextUnit>
    <TextUnit id="12980" loc="21.125">οἴσει δινήεις εἴσω ἁλὸς εὐρέα κόλπον:</TextUnit>
    <TextUnit id="12981" loc="21.126">θρῴσκων τις κατὰ κῦμα μέλαιναν φρῖχ' ὑπαί̈ξει</TextUnit>
    <TextUnit id="12982" loc="21.127">ἰχθύς, ὅς κε φάγῃσι Λυκάονος ἀργέτα δημόν.</TextUnit>
    <TextUnit id="12983" loc="21.128">φθείρεσθ' εἰς ὅ κεν ἄστυ κιχείομεν ̓Ιλίου ἱρῆς</TextUnit>
    <TextUnit id="12984" loc="21.129">ὑμεῖς μὲν φεύγοντες, ἐγὼ δ' ὄπιθεν κεραί̈ζων.</TextUnit>
    <TextUnit id="12985" loc="21.130">οὐδ' ὑμῖν ποταμός περ ἐύ̈ρροος ἀργυροδίνης</TextUnit>
    <TextUnit id="12986" loc="21.131">ἀρκέσει, ᾧ δὴ δηθὰ πολέας ἱερεύετε ταύρους,</TextUnit>
    <TextUnit id="12987" loc="21.132">ζωοὺς δ' ἐν δίνῃσι καθίετε μώνυχας ἵππους.</TextUnit>
    <TextUnit id="12988" loc="21.133">ἀλλὰ καὶ ὧς ὀλέεσθε κακὸν μόρον, εἰς ὅ κε πάντες</TextUnit>
    <TextUnit id="12989" loc="21.134">τίσετε Πατρόκλοιο φόνον καὶ λοιγὸν ̓Αχαιῶν,</TextUnit>
    <TextUnit id="12990" loc="21.135">οὓς ἐπὶ νηυσὶ θοῇσιν ἐπέφνετε νόσφιν ἐμεῖο.</TextUnit>
    <TextUnit id="12991" loc="21.136">ὣς ἄρ' ἔφη, ποταμὸς δὲ χολώσατο κηρόθι μᾶλλον,</TextUnit>
    <TextUnit id="12992" loc="21.137">ὅρμηνεν δ' ἀνὰ θυμὸν ὅπως παύσειε πόνοιο</TextUnit>
    <TextUnit id="12993" loc="21.138">δῖον ̓Αχιλλῆα, Τρώεσσι δὲ λοιγὸν ἀλάλκοι.</TextUnit>
    <TextUnit id="12994" loc="21.139">τόφρα δὲ Πηλέος υἱὸς ἔχων δολιχόσκιον ἔγχος</TextUnit>
    <TextUnit id="12995" loc="21.140">̓Αστεροπαίῳ ἐπᾶλτο κατακτάμεναι μενεαίνων</TextUnit>
    <TextUnit id="12996" loc="21.141">υἱέϊ Πηλεγόνος: τὸν δ' ̓Αξιὸς εὐρυρέεθρος</TextUnit>
    <TextUnit id="12997" loc="21.142">γείνατο καὶ Περίβοια ̓Ακεσσαμενοῖο θυγατρῶν</TextUnit>
    <TextUnit id="12998" loc="21.143">πρεσβυτάτη: τῇ γάρ ῥα μίγη ποταμὸς βαθυδίνης.</TextUnit>
    <TextUnit id="12999" loc="21.144">τῷ ῥ' ̓Αχιλεὺς ἐπόρουσεν, ὃ δ' ἀντίος ἐκ ποταμοῖο</TextUnit>
    <TextUnit id="13000" loc="21.145">ἔστη ἔχων δύο δοῦρε: μένος δέ οἱ ἐν φρεσὶ θῆκε</TextUnit>
    <TextUnit id="13001" loc="21.146">Ξάνθος, ἐπεὶ κεχόλωτο δαϊκταμένων αἰζηῶν,</TextUnit>
    <TextUnit id="13002" loc="21.147">τοὺς ̓Αχιλεὺς ἐδάϊζε κατὰ ῥόον οὐδ' ἐλέαιρεν.</TextUnit>
    <TextUnit id="13003" loc="21.148">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="13004" loc="21.149">τὸν πρότερος προσέειπε ποδάρκης δῖος ̓Αχιλλεύς:</TextUnit>
    <TextUnit id="13005" loc="21.150">τίς πόθεν εἰς ἀνδρῶν ὅ μευ ἔτλης ἀντίος ἐλθεῖν;</TextUnit>
    <TextUnit id="13006" loc="21.151">δυστήνων δέ τε παῖδες ἐμῷ μένει ἀντιόωσι.</TextUnit>
    <TextUnit id="13007" loc="21.152">τὸν δ' αὖ Πηλεγόνος προσεφώνεε φαίδιμος υἱός:</TextUnit>
    <TextUnit id="13008" loc="21.153">Πηλεί̈δη μεγάθυμε τί ἦ γενεὴν ἐρεείνεις;</TextUnit>
    <TextUnit id="13009" loc="21.154">εἴμ' ἐκ Παιονίης ἐριβώλου τηλόθ' ἐούσης</TextUnit>
    <TextUnit id="13010" loc="21.155">Παίονας ἄνδρας ἄγων δολιχεγχέας: ἥδε δέ μοι νῦν</TextUnit>
    <TextUnit id="13011" loc="21.156">ἠὼς ἑνδεκάτη ὅτε ̓́Ιλιον εἰλήλουθα.</TextUnit>
    <TextUnit id="13012" loc="21.157">αὐτὰρ ἐμοὶ γενεὴ ἐξ ̓Αξιοῦ εὐρὺ ῥέοντος</TextUnit>
    <TextUnit id="13013" loc="21.158">̓Αξιοῦ, ὃς κάλλιστον ὕδωρ ἐπὶ γαῖαν ἵησιν,</TextUnit>
    <TextUnit id="13014" loc="21.159">ὃς τέκε Πηλεγόνα κλυτὸν ἔγχεϊ: τὸν δ' ἐμέ φασι</TextUnit>
    <TextUnit id="13015" loc="21.160">γείνασθαι: νῦν αὖτε μαχώμεθα φαίδιμ' ̓Αχιλλεῦ.</TextUnit>
    <TextUnit id="13016" loc="21.161">ὣς φάτ' ἀπειλήσας, ὃ δ' ἀνέσχετο δῖος ̓Αχιλλεὺς</TextUnit>
    <TextUnit id="13017" loc="21.162">Πηλιάδα μελίην: ὃ δ' ἁμαρτῇ δούρασιν ἀμφὶς</TextUnit>
    <TextUnit id="13018" loc="21.163">ἥρως ̓Αστεροπαῖος, ἐπεὶ περιδέξιος ἦεν.</TextUnit>
    <TextUnit id="13019" loc="21.164">καί ῥ' ἑτέρῳ μὲν δουρὶ σάκος βάλεν, οὐδὲ διὰ πρὸ</TextUnit>
    <TextUnit id="13020" loc="21.165">ῥῆξε σάκος: χρυσὸς γὰρ ἐρύκακε δῶρα θεοῖο:</TextUnit>
    <TextUnit id="13021" loc="21.166">τῷ δ' ἑτέρῳ μιν πῆχυν ἐπιγράβδην βάλε χειρὸς</TextUnit>
    <TextUnit id="13022" loc="21.167">δεξιτερῆς, σύτο δ' αἷμα κελαινεφές: ἣ δ' ὑπὲρ αὐτοῦ</TextUnit>
    <TextUnit id="13023" loc="21.168">γαίῃ ἐνεστήρικτο λιλαιομένη χροὸς ἆσαι.</TextUnit>
    <TextUnit id="13024" loc="21.169">δεύτερος αὖτ' ̓Αχιλεὺς μελίην ἰθυπτίωνα</TextUnit>
    <TextUnit id="13025" loc="21.170">̓Αστεροπαίῳ ἐφῆκε κατακτάμεναι μενεαίνων.</TextUnit>
    <TextUnit id="13026" loc="21.171">καὶ τοῦ μέν ῥ' ἀφάμαρτεν, ὃ δ' ὑψηλὴν βάλεν ὄχθην,</TextUnit>
    <TextUnit id="13027" loc="21.172">μεσσοπαγὲς δ' ἄρ' ἔθηκε κατ' ὄχθης μείλινον ἔγχος.</TextUnit>
    <TextUnit id="13028" loc="21.173">Πηλεί̈δης δ' ἄορ ὀξὺ ἐρυσσάμενος παρὰ μηροῦ</TextUnit>
    <TextUnit id="13029" loc="21.174">ἆλτ' ἐπί οἱ μεμαώς: ὃ δ' ἄρα μελίην ̓Αχιλῆος</TextUnit>
    <TextUnit id="13030" loc="21.175">οὐ δύνατ' ἐκ κρημνοῖο ἐρύσσαι χειρὶ παχείῃ.</TextUnit>
    <TextUnit id="13031" loc="21.176">τρὶς μέν μιν πελέμιξεν ἐρύσσασθαι μενεαίνων,</TextUnit>
    <TextUnit id="13032" loc="21.177">τρὶς δὲ μεθῆκε βίης: τὸ δὲ τέτρατον ἤθελε θυμῷ</TextUnit>
    <TextUnit id="13033" loc="21.178">ἆξαι ἐπιγνάμψας δόρυ μείλινον Αἰακίδαο,</TextUnit>
    <TextUnit id="13034" loc="21.179">ἀλλὰ πρὶν ̓Αχιλεὺς σχεδὸν ἄορι θυμὸν ἀπηύρα.</TextUnit>
    <TextUnit id="13035" loc="21.180">γαστέρα γάρ μιν τύψε παρ' ὀμφαλόν, ἐκ δ' ἄρα πᾶσαι</TextUnit>
    <TextUnit id="13036" loc="21.181">χύντο χαμαὶ χολάδες: τὸν δὲ σκότος ὄσσε κάλυψεν</TextUnit>
    <TextUnit id="13037" loc="21.182">ἀσθμαίνοντ': ̓Αχιλεὺς δ' ἄρ' ἐνὶ στήθεσσιν ὀρούσας</TextUnit>
    <TextUnit id="13038" loc="21.183">τεύχεά τ' ἐξενάριξε καὶ εὐχόμενος ἔπος ηὔδα:</TextUnit>
    <TextUnit id="13039" loc="21.184">κεῖς' οὕτως: χαλεπόν τοι ἐρισθενέος Κρονίωνος</TextUnit>
    <TextUnit id="13040" loc="21.185">παισὶν ἐριζέμεναι ποταμοῖό περ ἐκγεγαῶτι.</TextUnit>
    <TextUnit id="13041" loc="21.186">φῆσθα σὺ μὲν ποταμοῦ γένος ἔμμεναι εὐρὺ ῥέοντος,</TextUnit>
    <TextUnit id="13042" loc="21.187">αὐτὰρ ἐγὼ γενεὴν μεγάλου Διὸς εὔχομαι εἶναι.</TextUnit>
    <TextUnit id="13043" loc="21.188">τίκτέ μ' ἀνὴρ πολλοῖσιν ἀνάσσων Μυρμιδόνεσσι</TextUnit>
    <TextUnit id="13044" loc="21.189">Πηλεὺς Αἰακίδης: ὃ δ' ἄρ' Αἰακὸς ἐκ Διὸς ἦεν.</TextUnit>
    <TextUnit id="13045" loc="21.190">τὼ κρείσσων μὲν Ζεὺς ποταμῶν ἁλιμυρηέντων,</TextUnit>
    <TextUnit id="13046" loc="21.191">κρείσσων αὖτε Διὸς γενεὴ ποταμοῖο τέτυκται.</TextUnit>
    <TextUnit id="13047" loc="21.192">καὶ γὰρ σοὶ ποταμός γε πάρα μέγας, εἰ δύναταί τι</TextUnit>
    <TextUnit id="13048" loc="21.193">χραισμεῖν: ἀλλ' οὐκ ἔστι Διὶ Κρονίωνι μάχεσθαι,</TextUnit>
    <TextUnit id="13049" loc="21.194">τῷ οὐδὲ κρείων ̓Αχελώϊος ἰσοφαρίζει,</TextUnit>
    <TextUnit id="13050" loc="21.195">οὐδὲ βαθυρρείταο μέγα σθένος ̓Ωκεανοῖο,</TextUnit>
    <TextUnit id="13051" loc="21.196">ἐξ οὗ περ πάντες ποταμοὶ καὶ πᾶσα θάλασσα</TextUnit>
    <TextUnit id="13052" loc="21.197">καὶ πᾶσαι κρῆναι καὶ φρείατα μακρὰ νάουσιν:</TextUnit>
    <TextUnit id="13053" loc="21.198">ἀλλὰ καὶ ὃς δείδοικε Διὸς μεγάλοιο κεραυνὸν</TextUnit>
    <TextUnit id="13054" loc="21.199">δεινήν τε βροντήν, ὅτ' ἀπ' οὐρανόθεν σμαραγήσῃ.</TextUnit>
    <TextUnit id="13055" loc="21.200">ἦ ῥα, καὶ ἐκ κρημνοῖο ἐρύσσατο χάλκεον ἔγχος,</TextUnit>
    <TextUnit id="13056" loc="21.201">τὸν δὲ κατ' αὐτόθι λεῖπεν, ἐπεὶ φίλον ἦτορ ἀπηύρα,</TextUnit>
    <TextUnit id="13057" loc="21.202">κείμενον ἐν ψαμάθοισι, δίαινε δέ μιν μέλαν ὕδωρ.</TextUnit>
    <TextUnit id="13058" loc="21.203">τὸν μὲν ἄρ' ἐγχέλυές τε καὶ ἰχθύες ἀμφεπένοντο</TextUnit>
    <TextUnit id="13059" loc="21.204">δημὸν ἐρεπτόμενοι ἐπινεφρίδιον κείροντες:</TextUnit>
    <TextUnit id="13060" loc="21.205">αὐτὰρ ὃ βῆ ῥ' ἰέναι μετὰ Παίονας ἱπποκορυστάς,</TextUnit>
    <TextUnit id="13061" loc="21.206">οἵ ῥ' ἔτι πὰρ ποταμὸν πεφοβήατο δινήεντα,</TextUnit>
    <TextUnit id="13062" loc="21.207">ὡς εἶδον τὸν ἄριστον ἐνὶ κρατερῇ ὑσμίνῃ</TextUnit>
    <TextUnit id="13063" loc="21.208">χέρς' ὕπο Πηλεί̈δαο καὶ ἄορι ἶφι δαμέντα.</TextUnit>
    <TextUnit id="13064" loc="21.209">ἔνθ' ἕλε Θερσίλοχόν τε Μύδωνά τε ̓Αστύπυλόν τε</TextUnit>
    <TextUnit id="13065" loc="21.210">Μνῆσόν τε Θρασίον τε καὶ Αἴνιον ἠδ' ̓Οφελέστην:</TextUnit>
    <TextUnit id="13066" loc="21.211">καί νύ κ' ἔτι πλέονας κτάνε Παίονας ὠκὺς ̓Αχιλλεύς,</TextUnit>
    <TextUnit id="13067" loc="21.212">εἰ μὴ χωσάμενος προσέφη ποταμὸς βαθυδίνης</TextUnit>
    <TextUnit id="13068" loc="21.213">ἀνέρι εἰσάμενος, βαθέης δ' ἐκ φθέγξατο δίνης:</TextUnit>
    <TextUnit id="13069" loc="21.214">ὦ ̓Αχιλεῦ, περὶ μὲν κρατέεις, περὶ δ' αἴσυλα ῥέζεις</TextUnit>
    <TextUnit id="13070" loc="21.215">ἀνδρῶν: αἰεὶ γάρ τοι ἀμύνουσιν θεοὶ αὐτοί.</TextUnit>
    <TextUnit id="13071" loc="21.216">εἴ τοι Τρῶας ἔδωκε Κρόνου παῖς πάντας ὀλέσσαι,</TextUnit>
    <TextUnit id="13072" loc="21.217">ἐξ ἐμέθεν γ' ἐλάσας πεδίον κάτα μέρμερα ῥέζε:</TextUnit>
    <TextUnit id="13073" loc="21.218">πλήθει γὰρ δή μοι νεκύων ἐρατεινὰ ῥέεθρα,</TextUnit>
    <TextUnit id="13074" loc="21.219">οὐδέ τί πῃ δύναμαι προχέειν ῥόον εἰς ἅλα δῖαν</TextUnit>
    <TextUnit id="13075" loc="21.220">στεινόμενος νεκύεσσι, σὺ δὲ κτείνεις ἀϊδήλως.</TextUnit>
    <TextUnit id="13076" loc="21.221">ἀλλ' ἄγε δὴ καὶ ἔασον: ἄγη μ' ἔχει ὄρχαμε λαῶν.</TextUnit>
    <TextUnit id="13077" loc="21.222">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="13078" loc="21.223">ἔσται ταῦτα Σκάμανδρε διοτρεφές, ὡς σὺ κελεύεις.</TextUnit>
    <TextUnit id="13079" loc="21.224">Τρῶας δ' οὐ πρὶν λήξω ὑπερφιάλους ἐναρίζων,</TextUnit>
    <TextUnit id="13080" loc="21.225">πρὶν ἔλσαι κατὰ ἄστυ καὶ ̔́Εκτορι πειρηθῆναι</TextUnit>
    <TextUnit id="13081" loc="21.226">ἀντιβίην, ἤ κέν με δαμάσσεται, ἦ κεν ἐγὼ τόν.</TextUnit>
    <TextUnit id="13082" loc="21.227">ὣς εἰπὼν Τρώεσσιν ἐπέσσυτο δαίμονι ἶσος:</TextUnit>
    <TextUnit id="13083" loc="21.228">καὶ τότ' ̓Απόλλωνα προσέφη ποταμὸς βαθυδίνης:</TextUnit>
    <TextUnit id="13084" loc="21.229">ὢ πόποι ἀργυρότοξε Διὸς τέκος οὐ σύ γε βουλὰς</TextUnit>
    <TextUnit id="13085" loc="21.230">εἰρύσαο Κρονίωνος, ὅ τοι μάλα πόλλ' ἐπέτελλε</TextUnit>
    <TextUnit id="13086" loc="21.231">Τρωσὶ παρεστάμεναι καὶ ἀμύνειν, εἰς ὅ κεν ἔλθῃ</TextUnit>
    <TextUnit id="13087" loc="21.232">δείελος ὀψὲ δύων, σκιάσῃ δ' ἐρίβωλον ἄρουραν.</TextUnit>
    <TextUnit id="13088" loc="21.233">ἦ, καὶ ̓Αχιλλεὺς μὲν δουρικλυτὸς ἔνθορε μέσσῳ</TextUnit>
    <TextUnit id="13089" loc="21.234">κρημνοῦ ἀπαί̈ξας: ὃ δ' ἐπέσσυτο οἴδματι θύων,</TextUnit>
    <TextUnit id="13090" loc="21.235">πάντα δ' ὄρινε ῥέεθρα κυκώμενος, ὦσε δὲ νεκροὺς</TextUnit>
    <TextUnit id="13091" loc="21.236">πολλούς, οἵ ῥα κατ' αὐτὸν ἅλις ἔσαν, οὓς κτάν' ̓Αχιλλεύς</TextUnit>
    <TextUnit id="13092" loc="21.237">τοὺς ἔκβαλλε θύραζε μεμυκὼς ἠύ̈τε ταῦρος</TextUnit>
    <TextUnit id="13093" loc="21.238">χέρσον δέ: ζωοὺς δὲ σάω κατὰ καλὰ ῥέεθρα,</TextUnit>
    <TextUnit id="13094" loc="21.239">κρύπτων ἐν δίνῃσι βαθείῃσιν μεγάλῃσι.</TextUnit>
    <TextUnit id="13095" loc="21.240">δεινὸν δ' ἀμφ' ̓Αχιλῆα κυκώμενον ἵστατο κῦμα,</TextUnit>
    <TextUnit id="13096" loc="21.241">ὤθει δ' ἐν σάκεϊ πίπτων ῥόος: οὐδὲ πόδεσσιν</TextUnit>
    <TextUnit id="13097" loc="21.242">εἶχε στηρίξασθαι: ὃ δὲ πτελέην ἕλε χερσὶν</TextUnit>
    <TextUnit id="13098" loc="21.243">εὐφυέα μεγάλην: ἣ δ' ἐκ ῥιζῶν ἐριποῦσα</TextUnit>
    <TextUnit id="13099" loc="21.244">κρημνὸν ἅπαντα διῶσεν, ἐπέσχε δὲ καλὰ ῥέεθρα</TextUnit>
    <TextUnit id="13100" loc="21.245">ὄζοισιν πυκινοῖσι, γεφύρωσεν δέ μιν αὐτὸν</TextUnit>
    <TextUnit id="13101" loc="21.246">εἴσω πᾶς' ἐριποῦς': ὃ δ' ἄρ' ἐκ δίνης ἀνορούσας</TextUnit>
    <TextUnit id="13102" loc="21.247">ἤϊξεν πεδίοιο ποσὶ κραιπνοῖσι πέτεσθαι</TextUnit>
    <TextUnit id="13103" loc="21.248">δείσας: οὐδέ τ' ἔληγε θεὸς μέγας, ὦρτο δ' ἐπ' αὐτῷ</TextUnit>
    <TextUnit id="13104" loc="21.249">ἀκροκελαινιόων, ἵνα μιν παύσειε πόνοιο</TextUnit>
    <TextUnit id="13105" loc="21.250">δῖον ̓Αχιλλῆα, Τρώεσσι δὲ λοιγὸν ἀλάλκοι.</TextUnit>
    <TextUnit id="13106" loc="21.251">Πηλεί̈δης δ' ἀπόρουσεν ὅσον τ' ἐπὶ δουρὸς ἐρωή,</TextUnit>
    <TextUnit id="13107" loc="21.252">αἰετοῦ οἴματ' ἔχων μέλανος τοῦ θηρητῆρος,</TextUnit>
    <TextUnit id="13108" loc="21.253">ὅς θ' ἅμα κάρτιστός τε καὶ ὤκιστος πετεηνῶν:</TextUnit>
    <TextUnit id="13109" loc="21.254">τῷ ἐϊκὼς ἤϊξεν, ἐπὶ στήθεσσι δὲ χαλκὸς</TextUnit>
    <TextUnit id="13110" loc="21.255">σμερδαλέον κονάβιζεν: ὕπαιθα δὲ τοῖο λιασθεὶς</TextUnit>
    <TextUnit id="13111" loc="21.256">φεῦγ', ὃ δ' ὄπισθε ῥέων ἕπετο μεγάλῳ ὀρυμαγδῷ.</TextUnit>
    <TextUnit id="13112" loc="21.257">ὡς δ' ὅτ' ἀνὴρ ὀχετηγὸς ἀπὸ κρήνης μελανύδρου</TextUnit>
    <TextUnit id="13113" loc="21.258">ἂμ φυτὰ καὶ κήπους ὕδατι ῥόον ἡγεμονεύῃ</TextUnit>
    <TextUnit id="13114" loc="21.259">χερσὶ μάκελλαν ἔχων, ἀμάρης ἐξ ἔχματα βάλλων:</TextUnit>
    <TextUnit id="13115" loc="21.260">τοῦ μέν τε προρέοντος ὑπὸ ψηφῖδες ἅπασαι</TextUnit>
    <TextUnit id="13116" loc="21.261">ὀχλεῦνται: τὸ δέ τ' ὦκα κατειβόμενον κελαρύζει</TextUnit>
    <TextUnit id="13117" loc="21.262">χώρῳ ἔνι προαλεῖ, φθάνει δέ τε καὶ τὸν ἄγοντα:</TextUnit>
    <TextUnit id="13118" loc="21.263">ὣς αἰεὶ ̓Αχιλῆα κιχήσατο κῦμα ῥόοιο</TextUnit>
    <TextUnit id="13119" loc="21.264">καὶ λαιψηρὸν ἐόντα: θεοὶ δέ τε φέρτεροι ἀνδρῶν.</TextUnit>
    <TextUnit id="13120" loc="21.265">ὁσσάκι δ' ὁρμήσειε ποδάρκης δῖος ̓Αχιλλεὺς</TextUnit>
    <TextUnit id="13121" loc="21.266">στῆναι ἐναντίβιον καὶ γνώμεναι εἴ μιν ἅπαντες</TextUnit>
    <TextUnit id="13122" loc="21.267">ἀθάνατοι φοβέουσι, τοὶ οὐρανὸν εὐρὺν ἔχουσι,</TextUnit>
    <TextUnit id="13123" loc="21.268">τοσσάκι μιν μέγα κῦμα διιπετέος ποταμοῖο</TextUnit>
    <TextUnit id="13124" loc="21.269">πλάζ' ὤμους καθύπερθεν: ὃ δ' ὑψόσε ποσσὶν ἐπήδα</TextUnit>
    <TextUnit id="13125" loc="21.270">θυμῷ ἀνιάζων: ποταμὸς δ' ὑπὸ γούνατ' ἐδάμνα</TextUnit>
    <TextUnit id="13126" loc="21.271">λάβρος ὕπαιθα ῥέων, κονίην δ' ὑπέρεπτε ποδοῖιν.</TextUnit>
    <TextUnit id="13127" loc="21.272">Πηλεί̈δης δ' ᾤμωξεν ἰδὼν εἰς οὐρανὸν εὐρύν:</TextUnit>
    <TextUnit id="13128" loc="21.273">Ζεῦ πάτερ ὡς οὔ τίς με θεῶν ἐλεεινὸν ὑπέστη</TextUnit>
    <TextUnit id="13129" loc="21.274">ἐκ ποταμοῖο σαῶσαι: ἔπειτα δὲ καί τι πάθοιμι.</TextUnit>
    <TextUnit id="13130" loc="21.275">ἄλλος δ' οὔ τις μοι τόσον αἴτιος Οὐρανιώνων,</TextUnit>
    <TextUnit id="13131" loc="21.276">ἀλλὰ φίλη μήτηρ, ἥ με ψεύδεσσιν ἔθελγεν:</TextUnit>
    <TextUnit id="13132" loc="21.277">ἥ μ' ἔφατο Τρώων ὑπὸ τείχεϊ θωρηκτάων</TextUnit>
    <TextUnit id="13133" loc="21.278">λαιψηροῖς ὀλέεσθαι ̓Απόλλωνος βελέεσσιν.</TextUnit>
    <TextUnit id="13134" loc="21.279">ὥς μ' ὄφελ' ̔́Εκτωρ κτεῖναι ὃς ἐνθάδε γ' ἔτραφ' ἄριστος:</TextUnit>
    <TextUnit id="13135" loc="21.280">τώ κ' ἀγαθὸς μὲν ἔπεφν', ἀγαθὸν δέ κεν ἐξενάριξε:</TextUnit>
    <TextUnit id="13136" loc="21.281">νῦν δέ με λευγαλέῳ θανάτῳ εἵμαρτο ἁλῶναι</TextUnit>
    <TextUnit id="13137" loc="21.282">ἐρχθέντ' ἐν μεγάλῳ ποταμῷ ὡς παῖδα συφορβόν,</TextUnit>
    <TextUnit id="13138" loc="21.283">ὅν ῥά τ' ἔναυλος ἀποέρσῃ χειμῶνι περῶντα.</TextUnit>
    <TextUnit id="13139" loc="21.284">ὣς φάτο, τῷ δὲ μάλ' ὦκα Ποσειδάων καὶ ̓Αθήνη</TextUnit>
    <TextUnit id="13140" loc="21.285">στήτην ἐγγὺς ἰόντε, δέμας δ' ἄνδρεσσιν ἐί̈κτην,</TextUnit>
    <TextUnit id="13141" loc="21.286">χειρὶ δὲ χεῖρα λαβόντες ἐπιστώσαντ' ἐπέεσσι.</TextUnit>
    <TextUnit id="13142" loc="21.287">τοῖσι δὲ μύθων ἦρχε Ποσειδάων ἐνοσίχθων:</TextUnit>
    <TextUnit id="13143" loc="21.288">Πηλεί̈δη μήτ' ἄρ τι λίην τρέε μήτέ τι τάρβει:</TextUnit>
    <TextUnit id="13144" loc="21.289">τοίω γάρ τοι νῶϊ θεῶν ἐπιταρρόθω εἰμὲν</TextUnit>
    <TextUnit id="13145" loc="21.290">Ζηνὸς ἐπαινήσαντος ἐγὼ καὶ Παλλὰς ̓Αθήνη:</TextUnit>
    <TextUnit id="13146" loc="21.291">ὡς οὔ τοι ποταμῷ γε δαμήμεναι αἴσιμόν ἐστιν,</TextUnit>
    <TextUnit id="13147" loc="21.292">ἀλλ' ὅδε μὲν τάχα λωφήσει, σὺ δὲ εἴσεαι αὐτός:</TextUnit>
    <TextUnit id="13148" loc="21.293">αὐτάρ τοι πυκινῶς ὑποθησόμεθ' αἴ κε πίθηαι:</TextUnit>
    <TextUnit id="13149" loc="21.294">μὴ πρὶν παύειν χεῖρας ὁμοιί̈ου πολέμοιο</TextUnit>
    <TextUnit id="13150" loc="21.295">πρὶν κατὰ ̓Ιλιόφι κλυτὰ τείχεα λαὸν ἐέλσαι</TextUnit>
    <TextUnit id="13151" loc="21.296">Τρωϊκόν, ὅς κε φύγῃσι: σὺ δ' ̔́Εκτορι θυμὸν ἀπούρας</TextUnit>
    <TextUnit id="13152" loc="21.297">ἂψ ἐπὶ νῆας ἴμεν: δίδομεν δέ τοι εὖχος ἀρέσθαι.</TextUnit>
    <TextUnit id="13153" loc="21.298">τὼ μὲν ἄρ' ὣς εἰπόντε μετ' ἀθανάτους ἀπεβήτην:</TextUnit>
    <TextUnit id="13154" loc="21.299">αὐτὰρ ὃ βῆ, μέγα γάρ ῥα θεῶν ὄτρυνεν ἐφετμή,</TextUnit>
    <TextUnit id="13155" loc="21.300">ἐς πεδίον: τὸ δὲ πᾶν πλῆθ' ὕδατος ἐκχυμένοιο,</TextUnit>
    <TextUnit id="13156" loc="21.301">πολλὰ δὲ τεύχεα καλὰ δαὶ κταμένων αἰζηῶν</TextUnit>
    <TextUnit id="13157" loc="21.302">πλῶον καὶ νέκυες: τοῦ δ' ὑψόσε γούνατ' ἐπήδα</TextUnit>
    <TextUnit id="13158" loc="21.303">πρὸς ῥόον ἀί̈σσοντος ἀν' ἰθύν, οὐδέ μιν ἴσχεν</TextUnit>
    <TextUnit id="13159" loc="21.304">εὐρὺ ῥέων ποταμός: μέγα γὰρ σθένος ἔμβαλ' ̓Αθήνη.</TextUnit>
    <TextUnit id="13160" loc="21.305">οὐδὲ Σκάμανδρος ἔληγε τὸ ὃν μένος, ἀλλ' ἔτι μᾶλλον</TextUnit>
    <TextUnit id="13161" loc="21.306">χώετο Πηλεί̈ωνι, κόρυσσε δὲ κῦμα ῥόοιο</TextUnit>
    <TextUnit id="13162" loc="21.307">ὑψός' ἀειρόμενος, Σιμόεντι δὲ κέκλετ' ἀύ̈σας:</TextUnit>
    <TextUnit id="13163" loc="21.308">φίλε κασίγνητε σθένος ἀνέρος ἀμφότεροί περ</TextUnit>
    <TextUnit id="13164" loc="21.309">σχῶμεν, ἐπεὶ τάχα ἄστυ μέγα Πριάμοιο ἄνακτος</TextUnit>
    <TextUnit id="13165" loc="21.310">ἐκπέρσει, Τρῶες δὲ κατὰ μόθον οὐ μενέουσιν.</TextUnit>
    <TextUnit id="13166" loc="21.311">ἀλλ' ἐπάμυνε τάχιστα, καὶ ἐμπίπληθι ῥέεθρα</TextUnit>
    <TextUnit id="13167" loc="21.312">ὕδατος ἐκ πηγέων, πάντας δ' ὀρόθυνον ἐναύλους,</TextUnit>
    <TextUnit id="13168" loc="21.313">ἵστη δὲ μέγα κῦμα, πολὺν δ' ὀρυμαγδὸν ὄρινε</TextUnit>
    <TextUnit id="13169" loc="21.314">φιτρῶν καὶ λάων, ἵνα παύσομεν ἄγριον ἄνδρα</TextUnit>
    <TextUnit id="13170" loc="21.315">ὃς δὴ νῦν κρατέει, μέμονεν δ' ὅ γε ἶσα θεοῖσι.</TextUnit>
    <TextUnit id="13171" loc="21.316">φημὶ γὰρ οὔτε βίην χραισμησέμεν οὔτέ τι εἶδος</TextUnit>
    <TextUnit id="13172" loc="21.317">οὔτε τὰ τεύχεα καλά, τά που μάλα νειόθι λίμνης</TextUnit>
    <TextUnit id="13173" loc="21.318">κείσεθ' ὑπ' ἰλύος κεκαλυμμένα: κὰδ δέ μιν αὐτὸν</TextUnit>
    <TextUnit id="13174" loc="21.319">εἰλύσω ψαμάθοισιν ἅλις χέραδος περιχεύας</TextUnit>
    <TextUnit id="13175" loc="21.320">μυρίον, οὐδέ οἱ ὀστέ' ἐπιστήσονται ̓Αχαιοὶ</TextUnit>
    <TextUnit id="13176" loc="21.321">ἀλλέξαι: τόσσην οἱ ἄσιν καθύπερθε καλύψω.</TextUnit>
    <TextUnit id="13177" loc="21.322">αὐτοῦ οἱ καὶ σῆμα τετεύξεται, οὐδέ τί μιν χρεὼ</TextUnit>
    <TextUnit id="13178" loc="21.323">ἔσται τυμβοχόης, ὅτε μιν θάπτωσιν ̓Αχαιοί.</TextUnit>
    <TextUnit id="13179" loc="21.324">ἦ, καὶ ἐπῶρτ' ̓Αχιλῆϊ κυκώμενος ὑψόσε θύων</TextUnit>
    <TextUnit id="13180" loc="21.325">μορμύρων ἀφρῷ τε καὶ αἵματι καὶ νεκύεσσι.</TextUnit>
    <TextUnit id="13181" loc="21.326">πορφύρεον δ' ἄρα κῦμα διιπετέος ποταμοῖο</TextUnit>
    <TextUnit id="13182" loc="21.327">ἵστατ' ἀειρόμενον, κατὰ δ' ᾕρεε Πηλεί̈ωνα:</TextUnit>
    <TextUnit id="13183" loc="21.328">̔́Ηρη δὲ μέγ' ἄϋσε περιδείσας' ̓Αχιλῆϊ</TextUnit>
    <TextUnit id="13184" loc="21.329">μή μιν ἀποέρσειε μέγας ποταμὸς βαθυδίνης,</TextUnit>
    <TextUnit id="13185" loc="21.330">αὐτίκα δ' ̔́Ηφαιστον προσεφώνεεν ὃν φίλον υἱόν:</TextUnit>
    <TextUnit id="13186" loc="21.331">ὄρσεο κυλλοπόδιον ἐμὸν τέκος: ἄντα σέθεν γὰρ</TextUnit>
    <TextUnit id="13187" loc="21.332">Ξάνθον δινήεντα μάχῃ ἠί̈σκομεν εἶναι:</TextUnit>
    <TextUnit id="13188" loc="21.333">ἀλλ' ἐπάμυνε τάχιστα, πιφαύσκεο δὲ φλόγα πολλήν.</TextUnit>
    <TextUnit id="13189" loc="21.334">αὐτὰρ ἐγὼ Ζεφύροιο καὶ ἀργεστᾶο Νότοιο</TextUnit>
    <TextUnit id="13190" loc="21.335">εἴσομαι ἐξ ἁλόθεν χαλεπὴν ὄρσουσα θύελλαν,</TextUnit>
    <TextUnit id="13191" loc="21.336">ἥ κεν ἀπὸ Τρώων κεφαλὰς καὶ τεύχεα κήαι</TextUnit>
    <TextUnit id="13192" loc="21.337">φλέγμα κακὸν φορέουσα: σὺ δὲ Ξάνθοιο παρ' ὄχθας</TextUnit>
    <TextUnit id="13193" loc="21.338">δένδρεα καῖ', ἐν δ' αὐτὸν ἵει πυρί: μὴ δέ σε πάμπαν</TextUnit>
    <TextUnit id="13194" loc="21.339">μειλιχίοις ἐπέεσσιν ἀποτρεπέτω καὶ ἀρειῇ:</TextUnit>
    <TextUnit id="13195" loc="21.340">μὴ δὲ πρὶν ἀπόπαυε τεὸν μένος, ἀλλ' ὁπότ' ἂν δὴ</TextUnit>
    <TextUnit id="13196" loc="21.341">φθέγξομ' ἐγὼν ἰάχουσα, τότε σχεῖν ἀκάματον πῦρ.</TextUnit>
    <TextUnit id="13197" loc="21.342">ὣς ἔφαθ', ̔́Ηφαιστος δὲ τιτύσκετο θεσπιδαὲς πῦρ.</TextUnit>
    <TextUnit id="13198" loc="21.343">πρῶτα μὲν ἐν πεδίῳ πῦρ δαίετο, καῖε δὲ νεκροὺς</TextUnit>
    <TextUnit id="13199" loc="21.344">πολλούς, οἵ ῥα κατ' αὐτὸν ἅλις ἔσαν, οὓς κτάν' ̓Αχιλλεύς:</TextUnit>
    <TextUnit id="13200" loc="21.345">πᾶν δ' ἐξηράνθη πεδίον, σχέτο δ' ἀγλαὸν ὕδωρ.</TextUnit>
    <TextUnit id="13201" loc="21.346">ὡς δ' ὅτ' ὀπωρινὸς Βορέης νεοαρδέ' ἀλωὴν</TextUnit>
    <TextUnit id="13202" loc="21.347">αἶψ' ἀγξηράνῃ: χαίρει δέ μιν ὅς τις ἐθείρῃ:</TextUnit>
    <TextUnit id="13203" loc="21.348">ὣς ἐξηράνθη πεδίον πᾶν, κὰδ δ' ἄρα νεκροὺς</TextUnit>
    <TextUnit id="13204" loc="21.349">κῆεν: ὃ δ' ἐς ποταμὸν τρέψε φλόγα παμφανόωσαν.</TextUnit>
    <TextUnit id="13205" loc="21.350">καίοντο πτελέαι τε καὶ ἰτέαι ἠδὲ μυρῖκαι,</TextUnit>
    <TextUnit id="13206" loc="21.351">καίετο δὲ λωτός τε ἰδὲ θρύον ἠδὲ κύπειρον,</TextUnit>
    <TextUnit id="13207" loc="21.352">τὰ περὶ καλὰ ῥέεθρα ἅλις ποταμοῖο πεφύκει:</TextUnit>
    <TextUnit id="13208" loc="21.353">τείροντ' ἐγχέλυές τε καὶ ἰχθύες οἳ κατὰ δίνας,</TextUnit>
    <TextUnit id="13209" loc="21.354">οἳ κατὰ καλὰ ῥέεθρα κυβίστων ἔνθα καὶ ἔνθα</TextUnit>
    <TextUnit id="13210" loc="21.355">πνοιῇ τειρόμενοι πολυμήτιος ̔Ηφαίστοιο.</TextUnit>
    <TextUnit id="13211" loc="21.356">καίετο δ' ἲς ποταμοῖο ἔπος τ' ἔφατ' ἔκ τ' ὀνόμαζεν:</TextUnit>
    <TextUnit id="13212" loc="21.357">̔́Ηφαιστ', οὔ τις σοί γε θεῶν δύνατ' ἀντιφερίζειν,</TextUnit>
    <TextUnit id="13213" loc="21.358">οὐδ' ἂν ἐγὼ σοί γ' ὧδε πυρὶ φλεγέθοντι μαχοίμην.</TextUnit>
    <TextUnit id="13214" loc="21.359">λῆγ' ἔριδος, Τρῶας δὲ καὶ αὐτίκα δῖος ̓Αχιλλεὺς</TextUnit>
    <TextUnit id="13215" loc="21.360">ἄστεος ἐξελάσειε: τί μοι ἔριδος καὶ ἀρωγῆς;</TextUnit>
    <TextUnit id="13216" loc="21.361">φῆ πυρὶ καιόμενος, ἀνὰ δ' ἔφλυε καλὰ ῥέεθρα.</TextUnit>
    <TextUnit id="13217" loc="21.362">ὡς δὲ λέβης ζεῖ ἔνδον ἐπειγόμενος πυρὶ πολλῷ</TextUnit>
    <TextUnit id="13218" loc="21.363">κνίσην μελδόμενος ἁπαλοτρεφέος σιάλοιο</TextUnit>
    <TextUnit id="13219" loc="21.364">πάντοθεν ἀμβολάδην, ὑπὸ δὲ ξύλα κάγκανα κεῖται,</TextUnit>
    <TextUnit id="13220" loc="21.365">ὣς τοῦ καλὰ ῥέεθρα πυρὶ φλέγετο, ζέε δ' ὕδωρ:</TextUnit>
    <TextUnit id="13221" loc="21.366">οὐδ' ἔθελε προρέειν, ἀλλ' ἴσχετο: τεῖρε δ' ἀϋτμὴ</TextUnit>
    <TextUnit id="13222" loc="21.367">̔Ηφαίστοιο βίηφι πολύφρονος. αὐτὰρ ὅ γ' ̔́Ηρην</TextUnit>
    <TextUnit id="13223" loc="21.368">πολλὰ λισσόμενος ἔπεα πτερόεντα προσηύδα:</TextUnit>
    <TextUnit id="13224" loc="21.369">̔́Ηρη τίπτε σὸς υἱὸς ἐμὸν ῥόον ἔχραε κήδειν</TextUnit>
    <TextUnit id="13225" loc="21.370">ἐξ ἄλλων; οὐ μέν τοι ἐγὼ τόσον αἴτιός εἰμι</TextUnit>
    <TextUnit id="13226" loc="21.371">ὅσσον οἱ ἄλλοι πάντες, ὅσοι Τρώεσσιν ἀρωγοί.</TextUnit>
    <TextUnit id="13227" loc="21.372">ἀλλ' ἤτοι μὲν ἐγὼν ἀποπαύσομαι εἰ σὺ κελεύεις,</TextUnit>
    <TextUnit id="13228" loc="21.373">παυέσθω δὲ καὶ οὗτος: ἐγὼ δ' ἐπὶ καὶ τόδ' ὀμοῦμαι,</TextUnit>
    <TextUnit id="13229" loc="21.374">μή ποτ' ἐπὶ Τρώεσσιν ἀλεξήσειν κακὸν ἦμαρ,</TextUnit>
    <TextUnit id="13230" loc="21.375">μὴ δ' ὁπότ' ἂν Τροίη μαλερῷ πυρὶ πᾶσα δάηται</TextUnit>
    <TextUnit id="13231" loc="21.376">καιομένη, καίωσι δ' ἀρήϊοι υἷες ̓Αχαιῶν.</TextUnit>
    <TextUnit id="13232" loc="21.377">αὐτὰρ ἐπεὶ τό γ' ἄκουσε θεὰ λευκώλενος ̔́Ηρη,</TextUnit>
    <TextUnit id="13233" loc="21.378">αὐτίκ' ἄρ' ̔́Ηφαιστον προσεφώνεεν ὃν φίλον υἱόν:</TextUnit>
    <TextUnit id="13234" loc="21.379">̔́Ηφαιστε σχέο τέκνον ἀγακλεές: οὐ γὰρ ἔοικεν</TextUnit>
    <TextUnit id="13235" loc="21.380">ἀθάνατον θεὸν ὧδε βροτῶν ἕνεκα στυφελίζειν.</TextUnit>
    <TextUnit id="13236" loc="21.381">ὣς ἔφαθ', ̔́Ηφαιστος δὲ κατέσβεσε θεσπιδαὲς πῦρ,</TextUnit>
    <TextUnit id="13237" loc="21.382">ἄψορρον δ' ἄρα κῦμα κατέσσυτο καλὰ ῥέεθρα.</TextUnit>
    <TextUnit id="13238" loc="21.383">αὐτὰρ ἐπεὶ Ξάνθοιο δάμη μένος, οἳ μὲν ἔπειτα</TextUnit>
    <TextUnit id="13239" loc="21.384">παυσάσθην, ̔́Ηρη γὰρ ἐρύκακε χωομένη περ:</TextUnit>
    <TextUnit id="13240" loc="21.385">ἐν δ' ἄλλοισι θεοῖσιν ἔρις πέσε βεβριθυῖα</TextUnit>
    <TextUnit id="13241" loc="21.386">ἀργαλέη, δίχα δέ σφιν ἐνὶ φρεσὶ θυμὸς ἄητο:</TextUnit>
    <TextUnit id="13242" loc="21.387">σὺν δ' ἔπεσον μεγάλῳ πατάγῳ, βράχε δ' εὐρεῖα χθών,</TextUnit>
    <TextUnit id="13243" loc="21.388">ἀμφὶ δὲ σάλπιγξεν μέγας οὐρανός. ἄϊε δὲ Ζεὺς</TextUnit>
    <TextUnit id="13244" loc="21.389">ἥμενος Οὐλύμπῳ: ἐγέλασσε δέ οἱ φίλον ἦτορ</TextUnit>
    <TextUnit id="13245" loc="21.390">γηθοσύνῃ, ὅθ' ὁρᾶτο θεοὺς ἔριδι ξυνιόντας.</TextUnit>
    <TextUnit id="13246" loc="21.391">ἔνθ' οἵ γ' οὐκέτι δηρὸν ἀφέστασαν: ἦρχε γὰρ ̓́Αρης</TextUnit>
    <TextUnit id="13247" loc="21.392">ῥινοτόρος, καὶ πρῶτος ̓Αθηναίῃ ἐπόρουσε</TextUnit>
    <TextUnit id="13248" loc="21.393">χάλκεον ἔγχος ἔχων, καὶ ὀνείδειον φάτο μῦθον:</TextUnit>
    <TextUnit id="13249" loc="21.394">τίπτ' αὖτ' ὦ κυνάμυια θεοὺς ἔριδι ξυνελαύνεις</TextUnit>
    <TextUnit id="13250" loc="21.395">θάρσος ἄητον ἔχουσα, μέγας δέ σε θυμὸς ἀνῆκεν;</TextUnit>
    <TextUnit id="13251" loc="21.396">ἦ οὐ μέμνῃ ὅτε Τυδεί̈δην Διομήδε' ἀνῆκας</TextUnit>
    <TextUnit id="13252" loc="21.397">οὐτάμεναι, αὐτὴ δὲ πανόψιον ἔγχος ἑλοῦσα</TextUnit>
    <TextUnit id="13253" loc="21.398">ἰθὺς ἐμεῦ ὦσας, διὰ δὲ χρόα καλὸν ἔδαψας;</TextUnit>
    <TextUnit id="13254" loc="21.399">τώ ς' αὖ νῦν ὀί̈ω ἀποτισέμεν ὅσσα ἔοργας.</TextUnit>
    <TextUnit id="13255" loc="21.400">ὣς εἰπὼν οὔτησε κατ' αἰγίδα θυσσανόεσσαν</TextUnit>
    <TextUnit id="13256" loc="21.401">σμερδαλέην, ἣν οὐδὲ Διὸς δάμνησι κεραυνός:</TextUnit>
    <TextUnit id="13257" loc="21.402">τῇ μιν ̓́Αρης οὔτησε μιαιφόνος ἔγχεϊ μακρῷ.</TextUnit>
    <TextUnit id="13258" loc="21.403">ἣ δ' ἀναχασσαμένη λίθον εἵλετο χειρὶ παχείῃ</TextUnit>
    <TextUnit id="13259" loc="21.404">κείμενον ἐν πεδίῳ μέλανα τρηχύν τε μέγαν τε,</TextUnit>
    <TextUnit id="13260" loc="21.405">τόν ῥ' ἄνδρες πρότεροι θέσαν ἔμμεναι οὖρον ἀρούρης:</TextUnit>
    <TextUnit id="13261" loc="21.406">τῷ βάλε θοῦρον ̓́Αρηα κατ' αὐχένα, λῦσε δὲ γυῖα.</TextUnit>
    <TextUnit id="13262" loc="21.407">ἑπτὰ δ' ἐπέσχε πέλεθρα πεσών, ἐκόνισε δὲ χαίτας,</TextUnit>
    <TextUnit id="13263" loc="21.408">τεύχεά τ' ἀμφαράβησε: γέλασσε δὲ Παλλὰς ̓Αθήνη,</TextUnit>
    <TextUnit id="13264" loc="21.409">καί οἱ ἐπευχομένη ἔπεα πτερόεντα προσηύδα:</TextUnit>
    <TextUnit id="13265" loc="21.410">νηπύτι' οὐδέ νύ πώ περ ἐπεφράσω ὅσσον ἀρείων</TextUnit>
    <TextUnit id="13266" loc="21.411">εὔχομ' ἐγὼν ἔμεναι, ὅτι μοι μένος ἰσοφαρίζεις.</TextUnit>
    <TextUnit id="13267" loc="21.412">οὕτω κεν τῆς μητρὸς ἐρινύας ἐξαποτίνοις,</TextUnit>
    <TextUnit id="13268" loc="21.413">ἥ τοι χωομένη κακὰ μήδεται οὕνεκ' ̓Αχαιοὺς</TextUnit>
    <TextUnit id="13269" loc="21.414">κάλλιπες, αὐτὰρ Τρωσὶν ὑπερφιάλοισιν ἀμύνεις.</TextUnit>
    <TextUnit id="13270" loc="21.415">ὣς ἄρα φωνήσασα πάλιν τρέπεν ὄσσε φαεινώ:</TextUnit>
    <TextUnit id="13271" loc="21.416">τὸν δ' ἄγε χειρὸς ἑλοῦσα Διὸς θυγάτηρ ̓Αφροδίτη</TextUnit>
    <TextUnit id="13272" loc="21.417">πυκνὰ μάλα στενάχοντα: μόγις δ' ἐσαγείρετο θυμόν.</TextUnit>
    <TextUnit id="13273" loc="21.418">τὴν δ' ὡς οὖν ἐνόησε θεὰ λευκώλενος ̔́Ηρη,</TextUnit>
    <TextUnit id="13274" loc="21.419">αὐτίκ' ̓Αθηναίην ἔπεα πτερόεντα προσηύδα:</TextUnit>
    <TextUnit id="13275" loc="21.420">ὢ πόποι αἰγιόχοιο Διὸς τέκος ̓Ατρυτώνη</TextUnit>
    <TextUnit id="13276" loc="21.421">καὶ δ' αὖθ' ἡ κυνάμυια ἄγει βροτολοιγὸν ̓́Αρηα</TextUnit>
    <TextUnit id="13277" loc="21.422">δηί̈ου ἐκ πολέμοιο κατὰ κλόνον: ἀλλὰ μέτελθε.</TextUnit>
    <TextUnit id="13278" loc="21.423">ὣς φάτ', ̓Αθηναίη δὲ μετέσσυτο, χαῖρε δὲ θυμῷ,</TextUnit>
    <TextUnit id="13279" loc="21.424">καί ῥ' ἐπιεισαμένη πρὸς στήθεα χειρὶ παχείῃ</TextUnit>
    <TextUnit id="13280" loc="21.425">ἤλασε: τῆς δ' αὐτοῦ λύτο γούνατα καὶ φίλον ἦτορ.</TextUnit>
    <TextUnit id="13281" loc="21.426">τὼ μὲν ἄρ' ἄμφω κεῖντο ἐπὶ χθονὶ πουλυβοτείρῃ,</TextUnit>
    <TextUnit id="13282" loc="21.427">ἣ δ' ἄρ' ἐπευχομένη ἔπεα πτερόεντ' ἀγόρευε:</TextUnit>
    <TextUnit id="13283" loc="21.428">τοιοῦτοι νῦν πάντες ὅσοι Τρώεσσιν ἀρωγοὶ</TextUnit>
    <TextUnit id="13284" loc="21.429">εἶεν, ὅτ' ̓Αργείοισι μαχοίατο θωρηκτῇσιν,</TextUnit>
    <TextUnit id="13285" loc="21.430">ὧδέ τε θαρσαλέοι καὶ τλήμονες, ὡς ̓Αφροδίτη</TextUnit>
    <TextUnit id="13286" loc="21.431">ἦλθεν ̓́Αρῃ ἐπίκουρος ἐμῷ μένει ἀντιόωσα:</TextUnit>
    <TextUnit id="13287" loc="21.432">τώ κεν δὴ πάλαι ἄμμες ἐπαυσάμεθα πτολέμοιο</TextUnit>
    <TextUnit id="13288" loc="21.433">̓Ιλίου ἐκπέρσαντες ἐϋκτίμενον πτολίεθρον.</TextUnit>
    <TextUnit id="13289" loc="21.434">ὣς φάτο, μείδησεν δὲ θεὰ λευκώλενος ̔́Ηρη.</TextUnit>
    <TextUnit id="13290" loc="21.435">αὐτὰρ ̓Απόλλωνα προσέφη κρείων ἐνοσίχθων:</TextUnit>
    <TextUnit id="13291" loc="21.436">Φοῖβε τί ἢ δὴ νῶϊ διέσταμεν; οὐδὲ ἔοικεν</TextUnit>
    <TextUnit id="13292" loc="21.437">ἀρξάντων ἑτέρων: τὸ μὲν αἴσχιον αἴ κ' ἀμαχητὶ</TextUnit>
    <TextUnit id="13293" loc="21.438">ἴομεν Οὔλυμπον δὲ Διὸς ποτὶ χαλκοβατὲς δῶ.</TextUnit>
    <TextUnit id="13294" loc="21.439">ἄρχε: σὺ γὰρ γενεῆφι νεώτερος: οὐ γὰρ ἔμοιγε</TextUnit>
    <TextUnit id="13295" loc="21.440">καλόν, ἐπεὶ πρότερος γενόμην καὶ πλείονα οἶδα.</TextUnit>
    <TextUnit id="13296" loc="21.441">νηπύτι' ὡς ἄνοον κραδίην ἔχες: οὐδέ νυ τῶν περ</TextUnit>
    <TextUnit id="13297" loc="21.442">μέμνηαι ὅσα δὴ πάθομεν κακὰ ̓́Ιλιον ἀμφὶ</TextUnit>
    <TextUnit id="13298" loc="21.443">μοῦνοι νῶϊ θεῶν, ὅτ' ἀγήνορι Λαομέδοντι</TextUnit>
    <TextUnit id="13299" loc="21.444">πὰρ Διὸς ἐλθόντες θητεύσαμεν εἰς ἐνιαυτὸν</TextUnit>
    <TextUnit id="13300" loc="21.445">μισθῷ ἔπι ῥητῷ: ὃ δὲ σημαίνων ἐπέτελλεν.</TextUnit>
    <TextUnit id="13301" loc="21.446">ἤτοι ἐγὼ Τρώεσσι πόλιν πέρι τεῖχος ἔδειμα</TextUnit>
    <TextUnit id="13302" loc="21.447">εὐρύ τε καὶ μάλα καλόν, ἵν' ἄρρηκτος πόλις εἴη:</TextUnit>
    <TextUnit id="13303" loc="21.448">Φοῖβε σὺ δ' εἰλίποδας ἕλικας βοῦς βουκολέεσκες</TextUnit>
    <TextUnit id="13304" loc="21.449">̓́Ιδης ἐν κνημοῖσι πολυπτύχου ὑληέσσης.</TextUnit>
    <TextUnit id="13305" loc="21.450">ἀλλ' ὅτε δὴ μισθοῖο τέλος πολυγηθέες ὧραι</TextUnit>
    <TextUnit id="13306" loc="21.451">ἐξέφερον, τότε νῶϊ βιήσατο μισθὸν ἅπαντα</TextUnit>
    <TextUnit id="13307" loc="21.452">Λαομέδων ἔκπαγλος, ἀπειλήσας δ' ἀπέπεμπε.</TextUnit>
    <TextUnit id="13308" loc="21.453">σὺν μὲν ὅ γ' ἠπείλησε πόδας καὶ χεῖρας ὕπερθε</TextUnit>
    <TextUnit id="13309" loc="21.454">δήσειν, καὶ περάαν νήσων ἔπι τηλεδαπάων:</TextUnit>
    <TextUnit id="13310" loc="21.455">στεῦτο δ' ὅ γ' ἀμφοτέρων ἀπολεψέμεν οὔατα χαλκῷ.</TextUnit>
    <TextUnit id="13311" loc="21.456">νῶϊ δὲ ἄψορροι κίομεν κεκοτηότι θυμῷ</TextUnit>
    <TextUnit id="13312" loc="21.457">μισθοῦ χωόμενοι, τὸν ὑποστὰς οὐκ ἐτέλεσσε.</TextUnit>
    <TextUnit id="13313" loc="21.458">τοῦ δὴ νῦν λαοῖσι φέρεις χάριν, οὐδὲ μεθ' ἡμέων</TextUnit>
    <TextUnit id="13314" loc="21.459">πειρᾷ ὥς κε Τρῶες ὑπερφίαλοι ἀπόλωνται</TextUnit>
    <TextUnit id="13315" loc="21.460">πρόχνυ κακῶς σὺν παισὶ καὶ αἰδοίῃς ἀλόχοισι</TextUnit>
    <TextUnit id="13316" loc="21.461">τὸν δ' αὖτε προσέειπεν ἄναξ ἑκάεργος ̓Απόλλων:</TextUnit>
    <TextUnit id="13317" loc="21.462">ἐννοσίγαι' οὐκ ἄν με σαόφρονα μυθήσαιο</TextUnit>
    <TextUnit id="13318" loc="21.463">ἔμμεναι, εἰ δὴ σοί γε βροτῶν ἕνεκα πτολεμίξω</TextUnit>
    <TextUnit id="13319" loc="21.464">δειλῶν, οἳ φύλλοισιν ἐοικότες ἄλλοτε μέν τε</TextUnit>
    <TextUnit id="13320" loc="21.465">ζαφλεγέες τελέθουσιν ἀρούρης καρπὸν ἔδοντες,</TextUnit>
    <TextUnit id="13321" loc="21.466">ἄλλοτε δὲ φθινύθουσιν ἀκήριοι. ἀλλὰ τάχιστα</TextUnit>
    <TextUnit id="13322" loc="21.467">παυώμεσθα μάχης: οἳ δ' αὐτοὶ δηριαάσθων.</TextUnit>
    <TextUnit id="13323" loc="21.468">ὣς ἄρα φωνήσας πάλιν ἐτράπετ': αἴδετο γάρ ῥα</TextUnit>
    <TextUnit id="13324" loc="21.469">πατροκασιγνήτοιο μιγήμεναι ἐν παλάμῃσι.</TextUnit>
    <TextUnit id="13325" loc="21.470">τὸν δὲ κασιγνήτη μάλα νείκεσε πότνια θηρῶν</TextUnit>
    <TextUnit id="13326" loc="21.471">̓́Αρτεμις ἀγροτέρη, καὶ ὀνείδειον φάτο μῦθον:</TextUnit>
    <TextUnit id="13327" loc="21.472">φεύγεις δὴ ἑκάεργε, Ποσειδάωνι δὲ νίκην</TextUnit>
    <TextUnit id="13328" loc="21.473">πᾶσαν ἐπέτρεψας, μέλεον δέ οἱ εὖχος ἔδωκας:</TextUnit>
    <TextUnit id="13329" loc="21.474">νηπύτιε τί νυ τόξον ἔχεις ἀνεμώλιον αὔτως;</TextUnit>
    <TextUnit id="13330" loc="21.475">μή σευ νῦν ἔτι πατρὸς ἐνὶ μεγάροισιν ἀκούσω</TextUnit>
    <TextUnit id="13331" loc="21.476">εὐχομένου, ὡς τὸ πρὶν ἐν ἀθανάτοισι θεοῖσιν,</TextUnit>
    <TextUnit id="13332" loc="21.477">ἄντα Ποσειδάωνος ἐναντίβιον πολεμίζειν.</TextUnit>
    <TextUnit id="13333" loc="21.478">ὣς φάτο, τὴν δ' οὔ τι προσέφη ἑκάεργος ̓Απόλλων,</TextUnit>
    <TextUnit id="13334" loc="21.479">ἀλλὰ χολωσαμένη Διὸς αἰδοίη παράκοιτις</TextUnit>
    <TextUnit id="13335" loc="21.480">νείκεσεν ἰοχέαιραν ὀνειδείοις ἐπέεσσι:</TextUnit>
    <TextUnit id="13336" loc="21.481">πῶς δὲ σὺ νῦν μέμονας κύον ἀδεὲς ἀντί' ἐμεῖο</TextUnit>
    <TextUnit id="13337" loc="21.482">στήσεσθαι; χαλεπή τοι ἐγὼ μένος ἀντιφέρεσθαι</TextUnit>
    <TextUnit id="13338" loc="21.483">τοξοφόρῳ περ ἐούσῃ, ἐπεὶ σὲ λέοντα γυναιξὶ</TextUnit>
    <TextUnit id="13339" loc="21.484">Ζεὺς θῆκεν, καὶ ἔδωκε κατακτάμεν ἥν κ' ἐθέλῃσθα.</TextUnit>
    <TextUnit id="13340" loc="21.485">ἤτοι βέλτερόν ἐστι κατ' οὔρεα θῆρας ἐναίρειν</TextUnit>
    <TextUnit id="13341" loc="21.486">ἀγροτέρας τ' ἐλάφους ἢ κρείσσοσιν ἶφι μάχεσθαι.</TextUnit>
    <TextUnit id="13342" loc="21.487">εἰ δ' ἐθέλεις πολέμοιο δαήμεναι, ὄφρ' ἐὺ̈ εἰδῇς</TextUnit>
    <TextUnit id="13343" loc="21.488">ὅσσον φερτέρη εἴμ', ὅτι μοι μένος ἀντιφερίζεις.</TextUnit>
    <TextUnit id="13344" loc="21.489">ἦ ῥα, καὶ ἀμφοτέρας ἐπὶ καρπῷ χεῖρας ἔμαρπτε</TextUnit>
    <TextUnit id="13345" loc="21.490">σκαιῇ, δεξιτερῇ δ' ἄρ' ἀπ' ὤμων αἴνυτο τόξα,</TextUnit>
    <TextUnit id="13346" loc="21.491">αὐτοῖσιν δ' ἄρ' ἔθεινε παρ' οὔατα μειδιόωσα</TextUnit>
    <TextUnit id="13347" loc="21.492">ἐντροπαλιζομένην: ταχέες δ' ἔκπιπτον ὀϊστοί.</TextUnit>
    <TextUnit id="13348" loc="21.493">δακρυόεσσα δ' ὕπαιθα θεὰ φύγεν ὥς τε πέλεια,</TextUnit>
    <TextUnit id="13349" loc="21.494">ἥ ῥά θ' ὑπ' ἴρηκος κοίλην εἰσέπτατο πέτρην</TextUnit>
    <TextUnit id="13350" loc="21.495">χηραμόν: οὐδ' ἄρα τῇ γε ἁλώμεναι αἴσιμον ἦεν:</TextUnit>
    <TextUnit id="13351" loc="21.496">ὣς ἣ δακρυόεσσα φύγεν, λίπε δ' αὐτόθι τόξα.</TextUnit>
    <TextUnit id="13352" loc="21.497">Λητὼ δὲ προσέειπε διάκτορος ἀργεϊφόντης:</TextUnit>
    <TextUnit id="13353" loc="21.498">Λητοῖ ἐγὼ δέ τοι οὔ τι μαχήσομαι: ἀργαλέον δὲ</TextUnit>
    <TextUnit id="13354" loc="21.499">πληκτίζεσθ' ἀλόχοισι Διὸς νεφεληγερέταο:</TextUnit>
    <TextUnit id="13355" loc="21.500">ἀλλὰ μάλα πρόφρασσα μετ' ἀθανάτοισι θεοῖσιν</TextUnit>
    <TextUnit id="13356" loc="21.501">εὔχεσθαι ἐμὲ νικῆσαι κρατερῆφι βίηφιν.</TextUnit>
    <TextUnit id="13357" loc="21.502">ὣς ἄρ' ἔφη, Λητὼ δὲ συναίνυτο καμπύλα τόξα</TextUnit>
    <TextUnit id="13358" loc="21.503">πεπτεῶτ' ἄλλυδις ἄλλα μετὰ στροφάλιγγι κονίης.</TextUnit>
    <TextUnit id="13359" loc="21.504">ἣ μὲν τόξα λαβοῦσα πάλιν κίε θυγατέρος ἧς:</TextUnit>
    <TextUnit id="13360" loc="21.505">ἣ δ' ἄρ' ̓́Ολυμπον ἵκανε Διὸς ποτὶ χαλκοβατὲς δῶ,</TextUnit>
    <TextUnit id="13361" loc="21.506">δακρυόεσσα δὲ πατρὸς ἐφέζετο γούνασι κούρη,</TextUnit>
    <TextUnit id="13362" loc="21.507">ἀμφὶ δ' ἄρ' ἀμβρόσιος ἑανὸς τρέμε: τὴν δὲ προτὶ οἷ</TextUnit>
    <TextUnit id="13363" loc="21.508">εἷλε πατὴρ Κρονίδης, καὶ ἀνείρετο ἡδὺ γελάσσας:</TextUnit>
    <TextUnit id="13364" loc="21.509">τίς νύ σε τοιάδ' ἔρεξε φίλον τέκος Οὐρανιώνων</TextUnit>
    <TextUnit id="13365" loc="21.510">μαψιδίως, ὡς εἴ τι κακὸν ῥέζουσαν ἐνωπῇ;</TextUnit>
    <TextUnit id="13366" loc="21.511">τὸν δ' αὖτε προσέειπεν ἐϋστέφανος κελαδεινή:</TextUnit>
    <TextUnit id="13367" loc="21.512">σή μ' ἄλοχος στυφέλιξε πάτερ λευκώλενος ̔́Ηρη,</TextUnit>
    <TextUnit id="13368" loc="21.513">ἐξ ἧς ἀθανάτοισιν ἔρις καὶ νεῖκος ἐφῆπται.</TextUnit>
    <TextUnit id="13369" loc="21.514">ὣς οἳ μὲν τοιαῦτα πρὸς ἀλλήλους ἀγόρευον:</TextUnit>
    <TextUnit id="13370" loc="21.515">αὐτὰρ ̓Απόλλων Φοῖβος ἐδύσετο ̓́Ιλιον ἱρήν:</TextUnit>
    <TextUnit id="13371" loc="21.516">μέμβλετο γάρ οἱ τεῖχος ἐϋδμήτοιο πόληος</TextUnit>
    <TextUnit id="13372" loc="21.517">μὴ Δαναοὶ πέρσειαν ὑπὲρ μόρον ἤματι κείνῳ.</TextUnit>
    <TextUnit id="13373" loc="21.518">οἳ δ' ἄλλοι πρὸς ̓́Ολυμπον ἴσαν θεοὶ αἰὲν ἐόντες,</TextUnit>
    <TextUnit id="13374" loc="21.519">οἳ μὲν χωόμενοι, οἳ δὲ μέγα κυδιόωντες:</TextUnit>
    <TextUnit id="13375" loc="21.520">κὰδ δ' ἷζον παρὰ πατρὶ κελαινεφεῖ: αὐτὰρ ̓Αχιλλεὺς</TextUnit>
    <TextUnit id="13376" loc="21.521">Τρῶας ὁμῶς αὐτούς τ' ὄλεκεν καὶ μώνυχας ἵππους.</TextUnit>
    <TextUnit id="13377" loc="21.522">ὡς δ' ὅτε καπνὸς ἰὼν εἰς οὐρανὸν εὐρὺν ἵκηται</TextUnit>
    <TextUnit id="13378" loc="21.523">ἄστεος αἰθομένοιο, θεῶν δέ ἑ μῆνις ἀνῆκε,</TextUnit>
    <TextUnit id="13379" loc="21.524">πᾶσι δ' ἔθηκε πόνον, πολλοῖσι δὲ κήδε' ἐφῆκεν,</TextUnit>
    <TextUnit id="13380" loc="21.525">ὣς ̓Αχιλεὺς Τρώεσσι πόνον καὶ κήδε' ἔθηκεν.</TextUnit>
    <TextUnit id="13381" loc="21.526">ἑστήκει δ' ὃ γέρων Πρίαμος θείου ἐπὶ πύργου,</TextUnit>
    <TextUnit id="13382" loc="21.527">ἐς δ' ἐνόης' ̓Αχιλῆα πελώριον: αὐτὰρ ὑπ' αὐτοῦ</TextUnit>
    <TextUnit id="13383" loc="21.528">Τρῶες ἄφαρ κλονέοντο πεφυζότες, οὐδέ τις ἀλκὴ</TextUnit>
    <TextUnit id="13384" loc="21.529">γίγνεθ': ὃ δ' οἰμώξας ἀπὸ πύργου βαῖνε χαμᾶζε</TextUnit>
    <TextUnit id="13385" loc="21.530">ὀτρύνων παρὰ τεῖχος ἀγακλειτοὺς πυλαωρούς:</TextUnit>
    <TextUnit id="13386" loc="21.531">πεπταμένας ἐν χερσὶ πύλας ἔχετ' εἰς ὅ κε λαοὶ</TextUnit>
    <TextUnit id="13387" loc="21.532">ἔλθωσι προτὶ ἄστυ πεφυζότες: ἦ γὰρ ̓Αχιλλεὺς</TextUnit>
    <TextUnit id="13388" loc="21.533">ἐγγὺς ὅδε κλονέων: νῦν οἴω λοίγι' ἔσεσθαι.</TextUnit>
    <TextUnit id="13389" loc="21.534">αὐτὰρ ἐπεί κ' ἐς τεῖχος ἀναπνεύσωσιν ἀλέντες,</TextUnit>
    <TextUnit id="13390" loc="21.535">αὖτις ἐπανθέμεναι σανίδας πυκινῶς ἀραρυίας:</TextUnit>
    <TextUnit id="13391" loc="21.536">δείδια γὰρ μὴ οὖλος ἀνὴρ ἐς τεῖχος ἅληται.</TextUnit>
    <TextUnit id="13392" loc="21.537">ὣς ἔφαθ', οἳ δ' ἄνεσάν τε πύλας καὶ ἀπῶσαν ὀχῆας:</TextUnit>
    <TextUnit id="13393" loc="21.538">αἳ δὲ πετασθεῖσαι τεῦξαν φάος: αὐτὰρ ̓Απόλλων</TextUnit>
    <TextUnit id="13394" loc="21.539">ἀντίος ἐξέθορε Τρώων ἵνα λοιγὸν ἀλάλκοι.</TextUnit>
    <TextUnit id="13395" loc="21.540">οἳ δ' ἰθὺς πόλιος καὶ τείχεος ὑψηλοῖο</TextUnit>
    <TextUnit id="13396" loc="21.541">δίψῃ καρχαλέοι κεκονιμένοι ἐκ πεδίοιο</TextUnit>
    <TextUnit id="13397" loc="21.542">φεῦγον: ὃ δὲ σφεδανὸν ἔφεπ' ἔγχεϊ, λύσσα δέ οἱ κῆρ</TextUnit>
    <TextUnit id="13398" loc="21.543">αἰὲν ἔχε κρατερή, μενέαινε δὲ κῦδος ἀρέσθαι.</TextUnit>
    <TextUnit id="13399" loc="21.544">ἔνθά κεν ὑψίπυλον Τροίην ἕλον υἷες ̓Αχαιῶν,</TextUnit>
    <TextUnit id="13400" loc="21.545">εἰ μὴ ̓Απόλλων Φοῖβος ̓Αγήνορα δῖον ἀνῆκε</TextUnit>
    <TextUnit id="13401" loc="21.546">φῶτ' ̓Αντήνορος υἱὸν ἀμύμονά τε κρατερόν τε.</TextUnit>
    <TextUnit id="13402" loc="21.547">ἐν μέν οἱ κραδίῃ θάρσος βάλε, πὰρ δέ οἱ αὐτὸς</TextUnit>
    <TextUnit id="13403" loc="21.548">ἔστη, ὅπως θανάτοιο βαρείας χεῖρας ἀλάλκοι</TextUnit>
    <TextUnit id="13404" loc="21.549">φηγῷ κεκλιμένος: κεκάλυπτο δ' ἄρ' ἠέρι πολλῇ.</TextUnit>
    <TextUnit id="13405" loc="21.550">αὐτὰρ ὅ γ' ὡς ἐνόησεν ̓Αχιλλῆα πτολίπορθον</TextUnit>
    <TextUnit id="13406" loc="21.551">ἔστη, πολλὰ δέ οἱ κραδίη πόρφυρε μένοντι:</TextUnit>
    <TextUnit id="13407" loc="21.552">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="13408" loc="21.553">ὤ μοι ἐγών: εἰ μέν κεν ὑπὸ κρατεροῦ ̓Αχιλῆος</TextUnit>
    <TextUnit id="13409" loc="21.554">φεύγω, τῇ περ οἱ ἄλλοι ἀτυζόμενοι κλονέονται,</TextUnit>
    <TextUnit id="13410" loc="21.555">αἱρήσει με καὶ ὧς, καὶ ἀνάλκιδα δειροτομήσει.</TextUnit>
    <TextUnit id="13411" loc="21.556">εἰ δ' ἂν ἐγὼ τούτους μὲν ὑποκλονέεσθαι ἐάσω</TextUnit>
    <TextUnit id="13412" loc="21.557">Πηλεί̈δῃ ̓Αχιλῆϊ, ποσὶν δ' ἀπὸ τείχεος ἄλλῃ</TextUnit>
    <TextUnit id="13413" loc="21.558">φεύγω πρὸς πεδίον ̓Ιλήϊον, ὄφρ' ἂν ἵκωμαι</TextUnit>
    <TextUnit id="13414" loc="21.559">̓́Ιδης τε κνημοὺς κατά τε ῥωπήϊα δύω:</TextUnit>
    <TextUnit id="13415" loc="21.560">ἑσπέριος δ' ἂν ἔπειτα λοεσσάμενος ποταμοῖο</TextUnit>
    <TextUnit id="13416" loc="21.561">ἱδρῶ ἀποψυχθεὶς προτὶ ̓́Ιλιον ἀπονεοίμην:</TextUnit>
    <TextUnit id="13417" loc="21.562">ἀλλὰ τί ἤ μοι ταῦτα φίλος διελέξατο θυμός;</TextUnit>
    <TextUnit id="13418" loc="21.563">μή μ' ἀπαειρόμενον πόλιος πεδίον δὲ νοήσῃ</TextUnit>
    <TextUnit id="13419" loc="21.564">καί με μεταί̈ξας μάρψῃ ταχέεσσι πόδεσσιν.</TextUnit>
    <TextUnit id="13420" loc="21.565">οὐκέτ' ἔπειτ' ἔσται θάνατον καὶ κῆρας ἀλύξαι:</TextUnit>
    <TextUnit id="13421" loc="21.566">λίην γὰρ κρατερὸς περὶ πάντων ἔστ' ἀνθρώπων.</TextUnit>
    <TextUnit id="13422" loc="21.567">εἰ δέ κέ οἱ προπάροιθε πόλεος κατεναντίον ἔλθω:</TextUnit>
    <TextUnit id="13423" loc="21.568">καὶ γάρ θην τούτῳ τρωτὸς χρὼς ὀξέϊ χαλκῷ,</TextUnit>
    <TextUnit id="13424" loc="21.569">ἐν δὲ ἴα ψυχή, θνητὸν δέ ἕ φας' ἄνθρωποι</TextUnit>
    <TextUnit id="13425" loc="21.570">ἔμμεναι: αὐτάρ οἱ Κρονίδης Ζεὺς κῦδος ὀπάζει.</TextUnit>
    <TextUnit id="13426" loc="21.571">ὣς εἰπὼν ̓Αχιλῆα ἀλεὶς μένεν, ἐν δέ οἱ ἦτορ</TextUnit>
    <TextUnit id="13427" loc="21.572">ἄλκιμον ὁρμᾶτο πτολεμίζειν ἠδὲ μάχεσθαι.</TextUnit>
    <TextUnit id="13428" loc="21.573">ἠύ̈τε πάρδαλις εἶσι βαθείης ἐκ ξυλόχοιο</TextUnit>
    <TextUnit id="13429" loc="21.574">ἀνδρὸς θηρητῆρος ἐναντίον, οὐδέ τι θυμῷ</TextUnit>
    <TextUnit id="13430" loc="21.575">ταρβεῖ οὐδὲ φοβεῖται, ἐπεί κεν ὑλαγμὸν ἀκούσῃ:</TextUnit>
    <TextUnit id="13431" loc="21.576">εἴ περ γὰρ φθάμενός μιν ἢ οὐτάσῃ ἠὲ βάλῃσιν,</TextUnit>
    <TextUnit id="13432" loc="21.577">ἀλλά τε καὶ περὶ δουρὶ πεπαρμένη οὐκ ἀπολήγει</TextUnit>
    <TextUnit id="13433" loc="21.578">ἀλκῆς, πρίν γ' ἠὲ ξυμβλήμεναι ἠὲ δαμῆναι:</TextUnit>
    <TextUnit id="13434" loc="21.579">ὣς ̓Αντήνορος υἱὸς ἀγαυοῦ δῖος ̓Αγήνωρ</TextUnit>
    <TextUnit id="13435" loc="21.580">οὐκ ἔθελεν φεύγειν, πρὶν πειρήσαιτ' ̓Αχιλῆος.</TextUnit>
    <TextUnit id="13436" loc="21.581">ἀλλ' ὅ γ' ἄρ' ἀσπίδα μὲν πρόσθ' ἔσχετο πάντος' ἐί̈σην,</TextUnit>
    <TextUnit id="13437" loc="21.582">ἐγχείῃ δ' αὐτοῖο τιτύσκετο, καὶ μέγ' ἀύ̈τει:</TextUnit>
    <TextUnit id="13438" loc="21.583">ἦ δή που μάλ' ἔολπας ἐνὶ φρεσὶ φαίδιμ' ̓Αχιλλεῦ</TextUnit>
    <TextUnit id="13439" loc="21.584">ἤματι τῷδε πόλιν πέρσειν Τρώων ἀγερώχων</TextUnit>
    <TextUnit id="13440" loc="21.585">νηπύτι': ἦ τ' ἔτι πολλὰ τετεύξεται ἄλγε' ἐπ' αὐτῇ.</TextUnit>
    <TextUnit id="13441" loc="21.586">ἐν γάρ οἱ πολέες τε καὶ ἄλκιμοι ἀνέρες εἰμέν,</TextUnit>
    <TextUnit id="13442" loc="21.587">οἳ καὶ πρόσθε φίλων τοκέων ἀλόχων τε καὶ υἱῶν</TextUnit>
    <TextUnit id="13443" loc="21.588">̓́Ιλιον εἰρυόμεσθα: σὺ δ' ἐνθάδε πότμον ἐφέψεις</TextUnit>
    <TextUnit id="13444" loc="21.589">ὧδ' ἔκπαγλος ἐὼν καὶ θαρσαλέος πολεμιστής.</TextUnit>
    <TextUnit id="13445" loc="21.590">ἦ ῥα, καὶ ὀξὺν ἄκοντα βαρείης χειρὸς ἀφῆκε,</TextUnit>
    <TextUnit id="13446" loc="21.591">καί ῥ' ἔβαλε κνήμην ὑπὸ γούνατος οὐδ' ἀφάμαρτεν.</TextUnit>
    <TextUnit id="13447" loc="21.592">ἀμφὶ δέ οἱ κνημὶς νεοτεύκτου κασσιτέροιο</TextUnit>
    <TextUnit id="13448" loc="21.593">σμερδαλέον κονάβησε: πάλιν δ' ἀπὸ χαλκὸς ὄρουσε</TextUnit>
    <TextUnit id="13449" loc="21.594">βλημένου, οὐδ' ἐπέρησε, θεοῦ δ' ἠρύκακε δῶρα.</TextUnit>
    <TextUnit id="13450" loc="21.595">Πηλεί̈δης δ' ὁρμήσατ' ̓Αγήνορος ἀντιθέοιο</TextUnit>
    <TextUnit id="13451" loc="21.596">δεύτερος: οὐδ' ἔτ' ἔασεν ̓Απόλλων κῦδος ἀρέσθαι,</TextUnit>
    <TextUnit id="13452" loc="21.597">ἀλλά μιν ἐξήρπαξε, κάλυψε δ' ἄρ' ἠέρι πολλῇ,</TextUnit>
    <TextUnit id="13453" loc="21.598">ἡσύχιον δ' ἄρα μιν πολέμου ἔκπεμπε νέεσθαι.</TextUnit>
    <TextUnit id="13454" loc="21.599">αὐτὰρ ὃ Πηλεί̈ωνα δόλῳ ἀποέργαθε λαοῦ:</TextUnit>
    <TextUnit id="13455" loc="21.600">αὐτῷ γὰρ ἑκάεργος ̓Αγήνορι πάντα ἐοικὼς</TextUnit>
    <TextUnit id="13456" loc="21.601">ἔστη πρόσθε ποδῶν, ὃ δ' ἐπέσσυτο ποσσὶ διώκειν:</TextUnit>
    <TextUnit id="13457" loc="21.602">εἷος ὃ τὸν πεδίοιο διώκετο πυροφόροιο</TextUnit>
    <TextUnit id="13458" loc="21.603">τρέψας πὰρ ποταμὸν βαθυδινήεντα Σκάμανδρον</TextUnit>
    <TextUnit id="13459" loc="21.604">τυτθὸν ὑπεκπροθέοντα: δόλῳ δ' ἄρ' ἔθελγεν ̓Απόλλων</TextUnit>
    <TextUnit id="13460" loc="21.605">ὡς αἰεὶ ἔλποιτο κιχήσεσθαι ποσὶν οἷσι:</TextUnit>
    <TextUnit id="13461" loc="21.606">τόφρ' ἄλλοι Τρῶες πεφοβημένοι ἦλθον ὁμίλῳ</TextUnit>
    <TextUnit id="13462" loc="21.607">ἀσπάσιοι προτὶ ἄστυ, πόλις δ' ἔμπλητο ἀλέντων.</TextUnit>
    <TextUnit id="13463" loc="21.608">οὐδ' ἄρα τοί γ' ἔτλαν πόλιος καὶ τείχεος ἐκτὸς</TextUnit>
    <TextUnit id="13464" loc="21.609">μεῖναι ἔτ' ἀλλήλους, καὶ γνώμεναι ὅς τε πεφεύγοι</TextUnit>
    <TextUnit id="13465" loc="21.610">ὅς τ' ἔθαν' ἐν πολέμῳ: ἀλλ' ἐσσυμένως ἐσέχυντο</TextUnit>
    <TextUnit id="13466" loc="21.611">ἐς πόλιν, ὅν τινα τῶν γε πόδες καὶ γοῦνα σαώσαι.</TextUnit>
    <TextUnit id="13467" loc="22.1">ὣς οἳ μὲν κατὰ ἄστυ πεφυζότες ἠύ̈τε νεβροὶ</TextUnit>
    <TextUnit id="13468" loc="22.2">ἱδρῶ ἀπεψύχοντο πίον τ' ἀκέοντό τε δίψαν</TextUnit>
    <TextUnit id="13469" loc="22.3">κεκλιμένοι καλῇσιν ἐπάλξεσιν: αὐτὰρ ̓Αχαιοὶ</TextUnit>
    <TextUnit id="13470" loc="22.4">τείχεος ἆσσον ἴσαν σάκε' ὤμοισι κλίναντες.</TextUnit>
    <TextUnit id="13471" loc="22.5">̔́Εκτορα δ' αὐτοῦ μεῖναι ὀλοιὴ μοῖρα πέδησεν</TextUnit>
    <TextUnit id="13472" loc="22.6">̓Ιλίου προπάροιθε πυλάων τε Σκαιάων.</TextUnit>
    <TextUnit id="13473" loc="22.7">αὐτὰρ Πηλείωνα προσηύδα Φοῖβος ̓Απόλλων:</TextUnit>
    <TextUnit id="13474" loc="22.8">τίπτέ με Πηλέος υἱὲ ποσὶν ταχέεσσι διώκεις</TextUnit>
    <TextUnit id="13475" loc="22.9">αὐτὸς θνητὸς ἐὼν θεὸν ἄμβροτον; οὐδέ νύ πώ με</TextUnit>
    <TextUnit id="13476" loc="22.10">ἔγνως ὡς θεός εἰμι, σὺ δ' ἀσπερχὲς μενεαίνεις.</TextUnit>
    <TextUnit id="13477" loc="22.11">ἦ νύ τοι οὔ τι μέλει Τρώων πόνος, οὓς ἐφόβησας,</TextUnit>
    <TextUnit id="13478" loc="22.12">οἳ δή τοι εἰς ἄστυ ἄλεν, σὺ δὲ δεῦρο λιάσθης.</TextUnit>
    <TextUnit id="13479" loc="22.13">οὐ μέν με κτενέεις, ἐπεὶ οὔ τοι μόρσιμός εἰμι.</TextUnit>
    <TextUnit id="13480" loc="22.14">τὸν δὲ μέγ' ὀχθήσας προσέφη πόδας ὠκὺς ̓Αχιλλεύς:</TextUnit>
    <TextUnit id="13481" loc="22.15">ἔβλαψάς μ' ἑκάεργε θεῶν ὀλοώτατε πάντων</TextUnit>
    <TextUnit id="13482" loc="22.16">ἐνθάδε νῦν τρέψας ἀπὸ τείχεος: ἦ κ' ἔτι πολλοὶ</TextUnit>
    <TextUnit id="13483" loc="22.17">γαῖαν ὀδὰξ εἷλον πρὶν ̓́Ιλιον εἰσαφικέσθαι.</TextUnit>
    <TextUnit id="13484" loc="22.18">νῦν δ' ἐμὲ μὲν μέγα κῦδος ἀφείλεο, τοὺς δὲ σάωσας</TextUnit>
    <TextUnit id="13485" loc="22.19">ῥηϊδίως, ἐπεὶ οὔ τι τίσιν γ' ἔδεισας ὀπίσσω.</TextUnit>
    <TextUnit id="13486" loc="22.20">ἦ ς' ἂν τισαίμην, εἴ μοι δύναμίς γε παρείη.</TextUnit>
    <TextUnit id="13487" loc="22.21">ὣς εἰπὼν προτὶ ἄστυ μέγα φρονέων ἐβεβήκει,</TextUnit>
    <TextUnit id="13488" loc="22.22">σευάμενος ὥς θ' ἵππος ἀεθλοφόρος σὺν ὄχεσφιν,</TextUnit>
    <TextUnit id="13489" loc="22.23">ὅς ῥά τε ῥεῖα θέῃσι τιταινόμενος πεδίοιο:</TextUnit>
    <TextUnit id="13490" loc="22.24">ὣς ̓Αχιλεὺς λαιψηρὰ πόδας καὶ γούνατ' ἐνώμα.</TextUnit>
    <TextUnit id="13491" loc="22.25">τὸν δ' ὃ γέρων Πρίαμος πρῶτος ἴδεν ὀφθαλμοῖσι</TextUnit>
    <TextUnit id="13492" loc="22.26">παμφαίνονθ' ὥς τ' ἀστέρ' ἐπεσσύμενον πεδίοιο,</TextUnit>
    <TextUnit id="13493" loc="22.27">ὅς ῥά τ' ὀπώρης εἶσιν, ἀρίζηλοι δέ οἱ αὐγαὶ</TextUnit>
    <TextUnit id="13494" loc="22.28">φαίνονται πολλοῖσι μετ' ἀστράσι νυκτὸς ἀμολγῷ,</TextUnit>
    <TextUnit id="13495" loc="22.29">ὅν τε κύν' ̓Ωρίωνος ἐπίκλησιν καλέουσι.</TextUnit>
    <TextUnit id="13496" loc="22.30">λαμπρότατος μὲν ὅ γ' ἐστί, κακὸν δέ τε σῆμα τέτυκται,</TextUnit>
    <TextUnit id="13497" loc="22.31">καί τε φέρει πολλὸν πυρετὸν δειλοῖσι βροτοῖσιν:</TextUnit>
    <TextUnit id="13498" loc="22.32">ὣς τοῦ χαλκὸς ἔλαμπε περὶ στήθεσσι θέοντος.</TextUnit>
    <TextUnit id="13499" loc="22.33">ᾤμωξεν δ' ὃ γέρων, κεφαλὴν δ' ὅ γε κόψατο χερσὶν</TextUnit>
    <TextUnit id="13500" loc="22.34">ὑψός' ἀνασχόμενος, μέγα δ' οἰμώξας ἐγεγώνει</TextUnit>
    <TextUnit id="13501" loc="22.35">λισσόμενος φίλον υἱόν: ὃ δὲ προπάροιθε πυλάων</TextUnit>
    <TextUnit id="13502" loc="22.36">ἑστήκει ἄμοτον μεμαὼς ̓Αχιλῆϊ μάχεσθαι:</TextUnit>
    <TextUnit id="13503" loc="22.37">τὸν δ' ὃ γέρων ἐλεεινὰ προσηύδα χεῖρας ὀρεγνύς:</TextUnit>
    <TextUnit id="13504" loc="22.38">̔́Εκτορ μή μοι μίμνε φίλον τέκος ἀνέρα τοῦτον</TextUnit>
    <TextUnit id="13505" loc="22.39">οἶος ἄνευθ' ἄλλων, ἵνα μὴ τάχα πότμον ἐπίσπῃς</TextUnit>
    <TextUnit id="13506" loc="22.40">Πηλεί̈ωνι δαμείς, ἐπεὶ ἦ πολὺ φέρτερός ἐστι</TextUnit>
    <TextUnit id="13507" loc="22.41">σχέτλιος: αἴθε θεοῖσι φίλος τοσσόνδε γένοιτο</TextUnit>
    <TextUnit id="13508" loc="22.42">ὅσσον ἐμοί: τάχα κέν ἑ κύνες καὶ γῦπες ἔδοιεν</TextUnit>
    <TextUnit id="13509" loc="22.43">κείμενον: ἦ κέ μοι αἰνὸν ἀπὸ πραπίδων ἄχος ἔλθοι:</TextUnit>
    <TextUnit id="13510" loc="22.44">ὅς μ' υἱῶν πολλῶν τε καὶ ἐσθλῶν εὖνιν ἔθηκε</TextUnit>
    <TextUnit id="13511" loc="22.45">κτείνων καὶ περνὰς νήσων ἔπι τηλεδαπάων.</TextUnit>
    <TextUnit id="13512" loc="22.46">καὶ γὰρ νῦν δύο παῖδε Λυκάονα καὶ Πολύδωρον</TextUnit>
    <TextUnit id="13513" loc="22.47">οὐ δύναμαι ἰδέειν Τρώων εἰς ἄστυ ἀλέντων,</TextUnit>
    <TextUnit id="13514" loc="22.48">τούς μοι Λαοθόη τέκετο κρείουσα γυναικῶν.</TextUnit>
    <TextUnit id="13515" loc="22.49">ἀλλ' εἰ μὲν ζώουσι μετὰ στρατῷ, ἦ τ' ἂν ἔπειτα</TextUnit>
    <TextUnit id="13516" loc="22.50">χαλκοῦ τε χρυσοῦ τ' ἀπολυσόμεθ', ἔστι γὰρ ἔνδον:</TextUnit>
    <TextUnit id="13517" loc="22.51">πολλὰ γὰρ ὤπασε παιδὶ γέρων ὀνομάκλυτος ̓́Αλτης.</TextUnit>
    <TextUnit id="13518" loc="22.52">εἰ δ' ἤδη τεθνᾶσι καὶ εἰν ̓Αί̈δαο δόμοισιν,</TextUnit>
    <TextUnit id="13519" loc="22.53">ἄλγος ἐμῷ θυμῷ καὶ μητέρι τοὶ τεκόμεσθα:</TextUnit>
    <TextUnit id="13520" loc="22.54">λαοῖσιν δ' ἄλλοισι μινυνθαδιώτερον ἄλγος</TextUnit>
    <TextUnit id="13521" loc="22.55">ἔσσεται, ἢν μὴ καὶ σὺ θάνῃς ̓Αχιλῆϊ δαμασθείς.</TextUnit>
    <TextUnit id="13522" loc="22.56">ἀλλ' εἰσέρχεο τεῖχος ἐμὸν τέκος, ὄφρα σαώσῃς</TextUnit>
    <TextUnit id="13523" loc="22.57">Τρῶας καὶ Τρῳάς, μὴ δὲ μέγα κῦδος ὀρέξῃς</TextUnit>
    <TextUnit id="13524" loc="22.58">Πηλεί̈δῃ, αὐτὸς δὲ φίλης αἰῶνος ἀμερθῇς.</TextUnit>
    <TextUnit id="13525" loc="22.59">πρὸς δ' ἐμὲ τὸν δύστηνον ἔτι φρονέοντ' ἐλέησον</TextUnit>
    <TextUnit id="13526" loc="22.60">δύσμορον, ὅν ῥα πατὴρ Κρονίδης ἐπὶ γήραος οὐδῷ</TextUnit>
    <TextUnit id="13527" loc="22.61">αἴσῃ ἐν ἀργαλέῃ φθίσει κακὰ πόλλ' ἐπιδόντα</TextUnit>
    <TextUnit id="13528" loc="22.62">υἷάς τ' ὀλλυμένους ἑλκηθείσας τε θύγατρας,</TextUnit>
    <TextUnit id="13529" loc="22.63">καὶ θαλάμους κεραϊζομένους, καὶ νήπια τέκνα</TextUnit>
    <TextUnit id="13530" loc="22.64">βαλλόμενα προτὶ γαίῃ ἐν αἰνῇ δηϊοτῆτι,</TextUnit>
    <TextUnit id="13531" loc="22.65">ἑλκομένας τε νυοὺς ὀλοῇς ὑπὸ χερσὶν ̓Αχαιῶν.</TextUnit>
    <TextUnit id="13532" loc="22.66">αὐτὸν δ' ἂν πύματόν με κύνες πρώτῃσι θύρῃσιν</TextUnit>
    <TextUnit id="13533" loc="22.67">ὠμησταὶ ἐρύουσιν, ἐπεί κέ τις ὀξέϊ χαλκῷ</TextUnit>
    <TextUnit id="13534" loc="22.68">τύψας ἠὲ βαλὼν ῥεθέων ἐκ θυμὸν ἕληται,</TextUnit>
    <TextUnit id="13535" loc="22.69">οὓς τρέφον ἐν μεγάροισι τραπεζῆας θυραωρούς,</TextUnit>
    <TextUnit id="13536" loc="22.70">οἵ κ' ἐμὸν αἷμα πιόντες ἀλύσσοντες περὶ θυμῷ</TextUnit>
    <TextUnit id="13537" loc="22.71">κείσοντ' ἐν προθύροισι. νέῳ δέ τε πάντ' ἐπέοικεν</TextUnit>
    <TextUnit id="13538" loc="22.72">ἄρηϊ κταμένῳ δεδαϊγμένῳ ὀξέϊ χαλκῷ</TextUnit>
    <TextUnit id="13539" loc="22.73">κεῖσθαι: πάντα δὲ καλὰ θανόντι περ ὅττι φανήῃ:</TextUnit>
    <TextUnit id="13540" loc="22.74">ἀλλ' ὅτε δὴ πολιόν τε κάρη πολιόν τε γένειον</TextUnit>
    <TextUnit id="13541" loc="22.75">αἰδῶ τ' αἰσχύνωσι κύνες κταμένοιο γέροντος,</TextUnit>
    <TextUnit id="13542" loc="22.76">τοῦτο δὴ οἴκτιστον πέλεται δειλοῖσι βροτοῖσιν.</TextUnit>
    <TextUnit id="13543" loc="22.77">ἦ ῥ' ὃ γέρων, πολιὰς δ' ἄρ' ἀνὰ τρίχας ἕλκετο χερσὶ</TextUnit>
    <TextUnit id="13544" loc="22.78">τίλλων ἐκ κεφαλῆς: οὐδ' ̔́Εκτορι θυμὸν ἔπειθε.</TextUnit>
    <TextUnit id="13545" loc="22.79">μήτηρ δ' αὖθ' ἑτέρωθεν ὀδύρετο δάκρυ χέουσα</TextUnit>
    <TextUnit id="13546" loc="22.80">κόλπον ἀνιεμένη, ἑτέρηφι δὲ μαζὸν ἀνέσχε:</TextUnit>
    <TextUnit id="13547" loc="22.81">καί μιν δάκρυ χέους' ἔπεα πτερόεντα προσηύδα:</TextUnit>
    <TextUnit id="13548" loc="22.82">̔́Εκτορ τέκνον ἐμὸν τάδε τ' αἴδεο καί μ' ἐλέησον</TextUnit>
    <TextUnit id="13549" loc="22.83">αὐτήν, εἴ ποτέ τοι λαθικηδέα μαζὸν ἐπέσχον:</TextUnit>
    <TextUnit id="13550" loc="22.84">τῶν μνῆσαι φίλε τέκνον ἄμυνε δὲ δήϊον ἄνδρα</TextUnit>
    <TextUnit id="13551" loc="22.85">τείχεος ἐντὸς ἐών, μὴ δὲ πρόμος ἵστασο τούτῳ</TextUnit>
    <TextUnit id="13552" loc="22.86">σχέτλιος: εἴ περ γάρ σε κατακτάνῃ, οὔ ς' ἔτ' ἔγωγε</TextUnit>
    <TextUnit id="13553" loc="22.87">κλαύσομαι ἐν λεχέεσσι φίλον θάλος, ὃν τέκον αὐτή,</TextUnit>
    <TextUnit id="13554" loc="22.88">οὐδ' ἄλοχος πολύδωρος: ἄνευθε δέ σε μέγα νῶϊν</TextUnit>
    <TextUnit id="13555" loc="22.89">̓Αργείων παρὰ νηυσὶ κύνες ταχέες κατέδονται.</TextUnit>
    <TextUnit id="13556" loc="22.90">ὣς τώ γε κλαίοντε προσαυδήτην φίλον υἱὸν</TextUnit>
    <TextUnit id="13557" loc="22.91">πολλὰ λισσομένω: οὐδ' ̔́Εκτορι θυμὸν ἔπειθον,</TextUnit>
    <TextUnit id="13558" loc="22.92">ἀλλ' ὅ γε μίμν' ̓Αχιλῆα πελώριον ἆσσον ἰόντα.</TextUnit>
    <TextUnit id="13559" loc="22.93">ὡς δὲ δράκων ἐπὶ χειῇ ὀρέστερος ἄνδρα μένῃσι</TextUnit>
    <TextUnit id="13560" loc="22.94">βεβρωκὼς κακὰ φάρμακ', ἔδυ δέ τέ μιν χόλος αἰνός,</TextUnit>
    <TextUnit id="13561" loc="22.95">σμερδαλέον δὲ δέδορκεν ἑλισσόμενος περὶ χειῇ:</TextUnit>
    <TextUnit id="13562" loc="22.96">ὣς ̔́Εκτωρ ἄσβεστον ἔχων μένος οὐχ ὑπεχώρει</TextUnit>
    <TextUnit id="13563" loc="22.97">πύργῳ ἔπι προὔχοντι φαεινὴν ἀσπίδ' ἐρείσας:</TextUnit>
    <TextUnit id="13564" loc="22.98">ὀχθήσας δ' ἄρα εἶπε πρὸς ὃν μεγαλήτορα θυμόν:</TextUnit>
    <TextUnit id="13565" loc="22.99">ὤ μοι ἐγών, εἰ μέν κε πύλας καὶ τείχεα δύω,</TextUnit>
    <TextUnit id="13566" loc="22.100">Πουλυδάμας μοι πρῶτος ἐλεγχείην ἀναθήσει,</TextUnit>
    <TextUnit id="13567" loc="22.101">ὅς μ' ἐκέλευε Τρωσὶ ποτὶ πτόλιν ἡγήσασθαι</TextUnit>
    <TextUnit id="13568" loc="22.102">νύχθ' ὕπο τήνδ' ὀλοὴν ὅτε τ' ὤρετο δῖος ̓Αχιλλεύς.</TextUnit>
    <TextUnit id="13569" loc="22.103">ἀλλ' ἐγὼ οὐ πιθόμην: ἦ τ' ἂν πολὺ κέρδιον ἦεν.</TextUnit>
    <TextUnit id="13570" loc="22.104">νῦν δ' ἐπεὶ ὤλεσα λαὸν ἀτασθαλίῃσιν ἐμῇσιν,</TextUnit>
    <TextUnit id="13571" loc="22.105">αἰδέομαι Τρῶας καὶ Τρῳάδας ἑλκεσιπέπλους,</TextUnit>
    <TextUnit id="13572" loc="22.106">μή ποτέ τις εἴπῃσι κακώτερος ἄλλος ἐμεῖο:</TextUnit>
    <TextUnit id="13573" loc="22.107">̔́Εκτωρ ἧφι βίηφι πιθήσας ὤλεσε λαόν.</TextUnit>
    <TextUnit id="13574" loc="22.108">ὣς ἐρέουσιν: ἐμοὶ δὲ τότ' ἂν πολὺ κέρδιον εἴη</TextUnit>
    <TextUnit id="13575" loc="22.109">ἄντην ἢ ̓Αχιλῆα κατακτείναντα νέεσθαι,</TextUnit>
    <TextUnit id="13576" loc="22.110">ἠέ κεν αὐτῷ ὀλέσθαι ἐϋκλειῶς πρὸ πόληος.</TextUnit>
    <TextUnit id="13577" loc="22.111">εἰ δέ κεν ἀσπίδα μὲν καταθείομαι ὀμφαλόεσσαν</TextUnit>
    <TextUnit id="13578" loc="22.112">καὶ κόρυθα βριαρήν, δόρυ δὲ πρὸς τεῖχος ἐρείσας</TextUnit>
    <TextUnit id="13579" loc="22.113">αὐτὸς ἰὼν ̓Αχιλῆος ἀμύμονος ἀντίος ἔλθω</TextUnit>
    <TextUnit id="13580" loc="22.114">καί οἱ ὑπόσχωμαι ̔Ελένην καὶ κτήμαθ' ἅμ' αὐτῇ,</TextUnit>
    <TextUnit id="13581" loc="22.115">πάντα μάλ' ὅσσά τ' ̓Αλέξανδρος κοίλῃς ἐνὶ νηυσὶν</TextUnit>
    <TextUnit id="13582" loc="22.116">ἠγάγετο Τροίηνδ', ἥ τ' ἔπλετο νείκεος ἀρχή,</TextUnit>
    <TextUnit id="13583" loc="22.117">δωσέμεν ̓Ατρεί̈δῃσιν ἄγειν, ἅμα δ' ἀμφὶς ̓Αχαιοῖς</TextUnit>
    <TextUnit id="13584" loc="22.118">ἄλλ' ἀποδάσσεσθαι ὅσα τε πτόλις ἥδε κέκευθε:</TextUnit>
    <TextUnit id="13585" loc="22.119">Τρωσὶν δ' αὖ μετόπισθε γερούσιον ὅρκον ἕλωμαι</TextUnit>
    <TextUnit id="13586" loc="22.120">μή τι κατακρύψειν, ἀλλ' ἄνδιχα πάντα δάσασθαι</TextUnit>
    <TextUnit id="13587" loc="22.121">κτῆσιν ὅσην πτολίεθρον ἐπήρατον ἐντὸς ἐέργει:</TextUnit>
    <TextUnit id="13588" loc="22.122">ἀλλὰ τί ἤ μοι ταῦτα φίλος διελέξατο θυμός;</TextUnit>
    <TextUnit id="13589" loc="22.123">μή μιν ἐγὼ μὲν ἵκωμαι ἰών, ὃ δέ μ' οὐκ ἐλεήσει</TextUnit>
    <TextUnit id="13590" loc="22.124">οὐδέ τί μ' αἰδέσεται, κτενέει δέ με γυμνὸν ἐόντα</TextUnit>
    <TextUnit id="13591" loc="22.125">αὔτως ὥς τε γυναῖκα, ἐπεί κ' ἀπὸ τεύχεα δύω.</TextUnit>
    <TextUnit id="13592" loc="22.126">οὐ μέν πως νῦν ἔστιν ἀπὸ δρυὸς οὐδ' ἀπὸ πέτρης</TextUnit>
    <TextUnit id="13593" loc="22.127">τῷ ὀαριζέμεναι, ἅ τε παρθένος ἠί̈θεός τε</TextUnit>
    <TextUnit id="13594" loc="22.128">παρθένος ἠί̈θεός τ' ὀαρίζετον ἀλλήλοιιν.</TextUnit>
    <TextUnit id="13595" loc="22.129">βέλτερον αὖτ' ἔριδι ξυνελαυνέμεν ὅττι τάχιστα:</TextUnit>
    <TextUnit id="13596" loc="22.130">εἴδομεν ὁπποτέρῳ κεν ̓Ολύμπιος εὖχος ὀρέξῃ.</TextUnit>
    <TextUnit id="13597" loc="22.131">ὣς ὅρμαινε μένων, ὃ δέ οἱ σχεδὸν ἦλθεν ̓Αχιλλεὺς</TextUnit>
    <TextUnit id="13598" loc="22.132">ἶσος ̓Ενυαλίῳ κορυθάϊκι πτολεμιστῇ</TextUnit>
    <TextUnit id="13599" loc="22.133">σείων Πηλιάδα μελίην κατὰ δεξιὸν ὦμον</TextUnit>
    <TextUnit id="13600" loc="22.134">δεινήν: ἀμφὶ δὲ χαλκὸς ἐλάμπετο εἴκελος αὐγῇ</TextUnit>
    <TextUnit id="13601" loc="22.135">ἢ πυρὸς αἰθομένου ἢ ἠελίου ἀνιόντος.</TextUnit>
    <TextUnit id="13602" loc="22.136">̔́Εκτορα δ', ὡς ἐνόησεν, ἕλε τρόμος: οὐδ' ἄρ' ἔτ' ἔτλη</TextUnit>
    <TextUnit id="13603" loc="22.137">αὖθι μένειν, ὀπίσω δὲ πύλας λίπε, βῆ δὲ φοβηθείς:</TextUnit>
    <TextUnit id="13604" loc="22.138">Πηλεί̈δης δ' ἐπόρουσε ποσὶ κραιπνοῖσι πεποιθώς.</TextUnit>
    <TextUnit id="13605" loc="22.139">ἠύ̈τε κίρκος ὄρεσφιν ἐλαφρότατος πετεηνῶν</TextUnit>
    <TextUnit id="13606" loc="22.140">ῥηϊδίως οἴμησε μετὰ τρήρωνα πέλειαν,</TextUnit>
    <TextUnit id="13607" loc="22.141">ἣ δέ θ' ὕπαιθα φοβεῖται, ὃ δ' ἐγγύθεν ὀξὺ λεληκὼς</TextUnit>
    <TextUnit id="13608" loc="22.142">ταρφέ' ἐπαί̈σσει, ἑλέειν τέ ἑ θυμὸς ἀνώγει:</TextUnit>
    <TextUnit id="13609" loc="22.143">ὣς ἄρ' ὅ γ' ἐμμεμαὼς ἰθὺς πέτετο, τρέσε δ' ̔́Εκτωρ</TextUnit>
    <TextUnit id="13610" loc="22.144">τεῖχος ὕπο Τρώων, λαιψηρὰ δὲ γούνατ' ἐνώμα.</TextUnit>
    <TextUnit id="13611" loc="22.145">οἳ δὲ παρὰ σκοπιὴν καὶ ἐρινεὸν ἠνεμόεντα</TextUnit>
    <TextUnit id="13612" loc="22.146">τείχεος αἰὲν ὑπ' ἐκ κατ' ἀμαξιτὸν ἐσσεύοντο,</TextUnit>
    <TextUnit id="13613" loc="22.147">κρουνὼ δ' ἵκανον καλλιρρόω: ἔνθα δὲ πηγαὶ</TextUnit>
    <TextUnit id="13614" loc="22.148">δοιαὶ ἀναί̈σσουσι Σκαμάνδρου δινήεντος.</TextUnit>
    <TextUnit id="13615" loc="22.149">ἣ μὲν γάρ θ' ὕδατι λιαρῷ ῥέει, ἀμφὶ δὲ καπνὸς</TextUnit>
    <TextUnit id="13616" loc="22.150">γίγνεται ἐξ αὐτῆς ὡς εἰ πυρὸς αἰθομένοιο:</TextUnit>
    <TextUnit id="13617" loc="22.151">ἣ δ' ἑτέρη θέρεϊ προρέει ἐϊκυῖα χαλάζῃ,</TextUnit>
    <TextUnit id="13618" loc="22.152">ἢ χιόνι ψυχρῇ ἢ ἐξ ὕδατος κρυστάλλῳ.</TextUnit>
    <TextUnit id="13619" loc="22.153">ἔνθα δ' ἐπ' αὐτάων πλυνοὶ εὐρέες ἐγγὺς ἔασι</TextUnit>
    <TextUnit id="13620" loc="22.154">καλοὶ λαί̈νεοι, ὅθι εἵματα σιγαλόεντα</TextUnit>
    <TextUnit id="13621" loc="22.155">πλύνεσκον Τρώων ἄλοχοι καλαί τε θύγατρες</TextUnit>
    <TextUnit id="13622" loc="22.156">τὸ πρὶν ἐπ' εἰρήνης πρὶν ἐλθεῖν υἷας ̓Αχαιῶν.</TextUnit>
    <TextUnit id="13623" loc="22.157">τῇ ῥα παραδραμέτην φεύγων ὃ δ' ὄπισθε διώκων:</TextUnit>
    <TextUnit id="13624" loc="22.158">πρόσθε μὲν ἐσθλὸς ἔφευγε, δίωκε δέ μιν μέγ' ἀμείνων</TextUnit>
    <TextUnit id="13625" loc="22.159">καρπαλίμως, ἐπεὶ οὐχ ἱερήϊον οὐδὲ βοείην</TextUnit>
    <TextUnit id="13626" loc="22.160">ἀρνύσθην, ἅ τε ποσσὶν ἀέθλια γίγνεται ἀνδρῶν,</TextUnit>
    <TextUnit id="13627" loc="22.161">ἀλλὰ περὶ ψυχῆς θέον ̔́Εκτορος ἱπποδάμοιο.</TextUnit>
    <TextUnit id="13628" loc="22.162">ὡς δ' ὅτ' ἀεθλοφόροι περὶ τέρματα μώνυχες ἵπποι</TextUnit>
    <TextUnit id="13629" loc="22.163">ῥίμφα μάλα τρωχῶσι: τὸ δὲ μέγα κεῖται ἄεθλον</TextUnit>
    <TextUnit id="13630" loc="22.164">ἢ τρίπος ἠὲ γυνὴ ἀνδρὸς κατατεθνηῶτος:</TextUnit>
    <TextUnit id="13631" loc="22.165">ὣς τὼ τρὶς Πριάμοιο πόλιν πέρι δινηθήτην</TextUnit>
    <TextUnit id="13632" loc="22.166">καρπαλίμοισι πόδεσσι: θεοὶ δ' ἐς πάντες ὁρῶντο:</TextUnit>
    <TextUnit id="13633" loc="22.167">τοῖσι δὲ μύθων ἦρχε πατὴρ ἀνδρῶν τε θεῶν τε:</TextUnit>
    <TextUnit id="13634" loc="22.168">ὢ πόποι ἦ φίλον ἄνδρα διωκόμενον περὶ τεῖχος</TextUnit>
    <TextUnit id="13635" loc="22.169">ὀφθαλμοῖσιν ὁρῶμαι: ἐμὸν δ' ὀλοφύρεται ἦτορ</TextUnit>
    <TextUnit id="13636" loc="22.170">̔́Εκτορος, ὅς μοι πολλὰ βοῶν ἐπὶ μηρί' ἔκηεν</TextUnit>
    <TextUnit id="13637" loc="22.171">̓́Ιδης ἐν κορυφῇσι πολυπτύχου, ἄλλοτε δ' αὖτε</TextUnit>
    <TextUnit id="13638" loc="22.172">ἐν πόλει ἀκροτάτῃ: νῦν αὖτέ ἑ δῖος ̓Αχιλλεὺς</TextUnit>
    <TextUnit id="13639" loc="22.173">ἄστυ πέρι Πριάμοιο ποσὶν ταχέεσσι διώκει.</TextUnit>
    <TextUnit id="13640" loc="22.174">ἀλλ' ἄγετε φράζεσθε θεοὶ καὶ μητιάασθε</TextUnit>
    <TextUnit id="13641" loc="22.175">ἠέ μιν ἐκ θανάτοιο σαώσομεν, ἦέ μιν ἤδη</TextUnit>
    <TextUnit id="13642" loc="22.176">Πηλεί̈δῃ ̓Αχιλῆϊ δαμάσσομεν ἐσθλὸν ἐόντα.</TextUnit>
    <TextUnit id="13643" loc="22.177">τὸν δ' αὖτε προσέειπε θεὰ γλαυκῶπις ̓Αθήνη:</TextUnit>
    <TextUnit id="13644" loc="22.178">ὦ πάτερ ἀργικέραυνε κελαινεφὲς οἷον ἔειπες:</TextUnit>
    <TextUnit id="13645" loc="22.179">ἄνδρα θνητὸν ἐόντα πάλαι πεπρωμένον αἴσῃ</TextUnit>
    <TextUnit id="13646" loc="22.180">ἂψ ἐθέλεις θανάτοιο δυσηχέος ἐξαναλῦσαι;</TextUnit>
    <TextUnit id="13647" loc="22.181">ἔρδ': ἀτὰρ οὔ τοι πάντες ἐπαινέομεν θεοὶ ἄλλοι.</TextUnit>
    <TextUnit id="13648" loc="22.182">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="13649" loc="22.183">θάρσει Τριτογένεια φίλον τέκος: οὔ νύ τι θυμῷ</TextUnit>
    <TextUnit id="13650" loc="22.184">πρόφρονι μυθέομαι, ἐθέλω δέ τοι ἤπιος εἶναι:</TextUnit>
    <TextUnit id="13651" loc="22.185">ἔρξον ὅπῃ δή τοι νόος ἔπλετο, μὴ δ' ἔτ' ἐρώει.</TextUnit>
    <TextUnit id="13652" loc="22.186">ὣς εἰπὼν ὄτρυνε πάρος μεμαυῖαν ̓Αθήνην:</TextUnit>
    <TextUnit id="13653" loc="22.187">βῆ δὲ κατ' Οὐλύμποιο καρήνων ἀί̈ξασα.</TextUnit>
    <TextUnit id="13654" loc="22.188">̔́Εκτορα δ' ἀσπερχὲς κλονέων ἔφεπ' ὠκὺς ̓Αχιλλεύς.</TextUnit>
    <TextUnit id="13655" loc="22.189">ὡς δ' ὅτε νεβρὸν ὄρεσφι κύων ἐλάφοιο δίηται</TextUnit>
    <TextUnit id="13656" loc="22.190">ὄρσας ἐξ εὐνῆς διά τ' ἄγκεα καὶ διὰ βήσσας:</TextUnit>
    <TextUnit id="13657" loc="22.191">τὸν δ' εἴ πέρ τε λάθῃσι καταπτήξας ὑπὸ θάμνῳ,</TextUnit>
    <TextUnit id="13658" loc="22.192">ἀλλά τ' ἀνιχνεύων θέει ἔμπεδον ὄφρά κεν εὕρῃ:</TextUnit>
    <TextUnit id="13659" loc="22.193">ὣς ̔́Εκτωρ οὐ λῆθε ποδώκεα Πηλεί̈ωνα.</TextUnit>
    <TextUnit id="13660" loc="22.194">ὁσσάκι δ' ὁρμήσειε πυλάων Δαρδανιάων</TextUnit>
    <TextUnit id="13661" loc="22.195">ἀντίον ἀί̈ξασθαι ἐϋδμήτους ὑπὸ πύργους,</TextUnit>
    <TextUnit id="13662" loc="22.196">εἴ πως οἷ καθύπερθεν ἀλάλκοιεν βελέεσσι,</TextUnit>
    <TextUnit id="13663" loc="22.197">τοσσάκι μιν προπάροιθεν ἀποστρέψασκε παραφθὰς</TextUnit>
    <TextUnit id="13664" loc="22.198">πρὸς πεδίον: αὐτὸς δὲ ποτὶ πτόλιος πέτετ' αἰεί.</TextUnit>
    <TextUnit id="13665" loc="22.199">ὡς δ' ἐν ὀνείρῳ οὐ δύναται φεύγοντα διώκειν:</TextUnit>
    <TextUnit id="13666" loc="22.200">οὔτ' ἄρ' ὃ τὸν δύναται ὑποφεύγειν οὔθ' ὃ διώκειν:</TextUnit>
    <TextUnit id="13667" loc="22.201">ὣς ὃ τὸν οὐ δύνατο μάρψαι ποσίν, οὐδ' ὃς ἀλύξαι.</TextUnit>
    <TextUnit id="13668" loc="22.202">πῶς δέ κεν ̔́Εκτωρ κῆρας ὑπεξέφυγεν θανάτοιο,</TextUnit>
    <TextUnit id="13669" loc="22.203">εἰ μή οἱ πύματόν τε καὶ ὕστατον ἤντετ' ̓Απόλλων</TextUnit>
    <TextUnit id="13670" loc="22.204">ἐγγύθεν, ὅς οἱ ἐπῶρσε μένος λαιψηρά τε γοῦνα;</TextUnit>
    <TextUnit id="13671" loc="22.205">λαοῖσιν δ' ἀνένευε καρήατι δῖος ̓Αχιλλεύς,</TextUnit>
    <TextUnit id="13672" loc="22.206">οὐδ' ἔα ἱέμεναι ἐπὶ ̔́Εκτορι πικρὰ βέλεμνα,</TextUnit>
    <TextUnit id="13673" loc="22.207">μή τις κῦδος ἄροιτο βαλών, ὃ δὲ δεύτερος ἔλθοι.</TextUnit>
    <TextUnit id="13674" loc="22.208">ἀλλ' ὅτε δὴ τὸ τέταρτον ἐπὶ κρουνοὺς ἀφίκοντο,</TextUnit>
    <TextUnit id="13675" loc="22.209">καὶ τότε δὴ χρύσεια πατὴρ ἐτίταινε τάλαντα,</TextUnit>
    <TextUnit id="13676" loc="22.210">ἐν δ' ἐτίθει δύο κῆρε τανηλεγέος θανάτοιο,</TextUnit>
    <TextUnit id="13677" loc="22.211">τὴν μὲν ̓Αχιλλῆος, τὴν δ' ̔́Εκτορος ἱπποδάμοιο,</TextUnit>
    <TextUnit id="13678" loc="22.212">ἕλκε δὲ μέσσα λαβών: ῥέπε δ' ̔́Εκτορος αἴσιμον ἦμαρ,</TextUnit>
    <TextUnit id="13679" loc="22.213">ᾤχετο δ' εἰς ̓Αί̈δαο, λίπεν δέ ἑ Φοῖβος ̓Απόλλων.</TextUnit>
    <TextUnit id="13680" loc="22.214">Πηλεί̈ωνα δ' ἵκανε θεὰ γλαυκῶπις ̓Αθήνη,</TextUnit>
    <TextUnit id="13681" loc="22.215">ἀγχοῦ δ' ἱσταμένη ἔπεα πτερόεντα προσηύδα:</TextUnit>
    <TextUnit id="13682" loc="22.216">νῦν δὴ νῶι ἔολπα Διὶ̈ φίλε φαίδιμ' ̓Αχιλλεῦ</TextUnit>
    <TextUnit id="13683" loc="22.217">οἴσεσθαι μέγα κῦδος ̓Αχαιοῖσι προτὶ νῆας</TextUnit>
    <TextUnit id="13684" loc="22.218">̔́Εκτορα δῃώσαντε μάχης ἄατόν περ ἐόντα.</TextUnit>
    <TextUnit id="13685" loc="22.219">οὔ οἱ νῦν ἔτι γ' ἔστι πεφυγμένον ἄμμε γενέσθαι,</TextUnit>
    <TextUnit id="13686" loc="22.220">οὐδ' εἴ κεν μάλα πολλὰ πάθοι ἑκάεργος ̓Απόλλων</TextUnit>
    <TextUnit id="13687" loc="22.221">προπροκυλινδόμενος πατρὸς Διὸς αἰγιόχοιο.</TextUnit>
    <TextUnit id="13688" loc="22.222">ἀλλὰ σὺ μὲν νῦν στῆθι καὶ ἄμπνυε, τόνδε δ' ἐγώ τοι</TextUnit>
    <TextUnit id="13689" loc="22.223">οἰχομένη πεπιθήσω ἐναντίβιον μαχέσασθαι.</TextUnit>
    <TextUnit id="13690" loc="22.224">ὣς φάτ' ̓Αθηναίη, ὃ δ' ἐπείθετο, χαῖρε δὲ θυμῷ,</TextUnit>
    <TextUnit id="13691" loc="22.225">στῆ δ' ἄρ' ἐπὶ μελίης χαλκογλώχινος ἐρεισθείς.</TextUnit>
    <TextUnit id="13692" loc="22.226">ἣ δ' ἄρα τὸν μὲν ἔλειπε, κιχήσατο δ' ̔́Εκτορα δῖον</TextUnit>
    <TextUnit id="13693" loc="22.227">Δηϊφόβῳ ἐϊκυῖα δέμας καὶ ἀτειρέα φωνήν:</TextUnit>
    <TextUnit id="13694" loc="22.228">ἀγχοῦ δ' ἱσταμένη ἔπεα πτερόεντα προσηύδα:</TextUnit>
    <TextUnit id="13695" loc="22.229">ἠθεῖ' ἦ μάλα δή σε βιάζεται ὠκὺς ̓Αχιλλεὺς</TextUnit>
    <TextUnit id="13696" loc="22.230">ἄστυ πέρι Πριάμοιο ποσὶν ταχέεσσι διώκων:</TextUnit>
    <TextUnit id="13697" loc="22.231">ἀλλ' ἄγε δὴ στέωμεν καὶ ἀλεξώμεσθα μένοντες.</TextUnit>
    <TextUnit id="13698" loc="22.232">τὴν δ' αὖτε προσέειπε μέγας κορυθαίολος ̔́Εκτωρ:</TextUnit>
    <TextUnit id="13699" loc="22.233">Δηί̈φοβ' ἦ μέν μοι τὸ πάρος πολὺ φίλτατος ἦσθα</TextUnit>
    <TextUnit id="13700" loc="22.234">γνωτῶν οὓς ̔Εκάβη ἠδὲ Πρίαμος τέκε παῖδας:</TextUnit>
    <TextUnit id="13701" loc="22.235">νῦν δ' ἔτι καὶ μᾶλλον νοέω φρεσὶ τιμήσασθαι,</TextUnit>
    <TextUnit id="13702" loc="22.236">ὃς ἔτλης ἐμεῦ εἵνεκ', ἐπεὶ ἴδες ὀφθαλμοῖσι,</TextUnit>
    <TextUnit id="13703" loc="22.237">τείχεος ἐξελθεῖν, ἄλλοι δ' ἔντοσθε μένουσι.</TextUnit>
    <TextUnit id="13704" loc="22.238">τὸν δ' αὖτε προσέειπε θεὰ γλαυκῶπις ̓Αθήνη:</TextUnit>
    <TextUnit id="13705" loc="22.239">ἠθεῖ' ἦ μὲν πολλὰ πατὴρ καὶ πότνια μήτηρ</TextUnit>
    <TextUnit id="13706" loc="22.240">λίσσονθ' ἑξείης γουνούμενοι, ἀμφὶ δ' ἑταῖροι,</TextUnit>
    <TextUnit id="13707" loc="22.241">αὖθι μένειν: τοῖον γὰρ ὑποτρομέουσιν ἅπαντες:</TextUnit>
    <TextUnit id="13708" loc="22.242">ἀλλ' ἐμὸς ἔνδοθι θυμὸς ἐτείρετο πένθεϊ λυγρῷ.</TextUnit>
    <TextUnit id="13709" loc="22.243">νῦν δ' ἰθὺς μεμαῶτε μαχώμεθα, μὴ δέ τι δούρων</TextUnit>
    <TextUnit id="13710" loc="22.244">ἔστω φειδωλή, ἵνα εἴδομεν εἴ κεν ̓Αχιλλεὺς</TextUnit>
    <TextUnit id="13711" loc="22.245">νῶϊ κατακτείνας ἔναρα βροτόεντα φέρηται</TextUnit>
    <TextUnit id="13712" loc="22.246">νῆας ἔπι γλαφυράς, ἦ κεν σῷ δουρὶ δαμήῃ.</TextUnit>
    <TextUnit id="13713" loc="22.247">ὣς φαμένη καὶ κερδοσύνῃ ἡγήσατ' ̓Αθήνη:</TextUnit>
    <TextUnit id="13714" loc="22.248">οἳ δ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="13715" loc="22.249">τὸν πρότερος προσέειπε μέγας κορυθαίολος ̔́Εκτωρ:</TextUnit>
    <TextUnit id="13716" loc="22.250">οὔ ς' ἔτι Πηλέος υἱὲ φοβήσομαι, ὡς τὸ πάρος περ</TextUnit>
    <TextUnit id="13717" loc="22.251">τρὶς περὶ ἄστυ μέγα Πριάμου δίον, οὐδέ ποτ' ἔτλην</TextUnit>
    <TextUnit id="13718" loc="22.252">μεῖναι ἐπερχόμενον: νῦν αὖτέ με θυμὸς ἀνῆκε</TextUnit>
    <TextUnit id="13719" loc="22.253">στήμεναι ἀντία σεῖο: ἕλοιμί κεν ἤ κεν ἁλοίην.</TextUnit>
    <TextUnit id="13720" loc="22.254">ἀλλ' ἄγε δεῦρο θεοὺς ἐπιδώμεθα: τοὶ γὰρ ἄριστοι</TextUnit>
    <TextUnit id="13721" loc="22.255">μάρτυροι ἔσσονται καὶ ἐπίσκοποι ἁρμονιάων:</TextUnit>
    <TextUnit id="13722" loc="22.256">οὐ γὰρ ἐγώ ς' ἔκπαγλον ἀεικιῶ, αἴ κεν ἐμοὶ Ζεὺς</TextUnit>
    <TextUnit id="13723" loc="22.257">δώῃ καμμονίην, σὴν δὲ ψυχὴν ἀφέλωμαι:</TextUnit>
    <TextUnit id="13724" loc="22.258">ἀλλ' ἐπεὶ ἄρ κέ σε συλήσω κλυτὰ τεύχε' ̓Αχιλλεῦ</TextUnit>
    <TextUnit id="13725" loc="22.259">νεκρὸν ̓Αχαιοῖσιν δώσω πάλιν: ὣς δὲ σὺ ῥέζειν.</TextUnit>
    <TextUnit id="13726" loc="22.260">τὸν δ' ἄρ' ὑπόδρα ἰδὼν προσέφη πόδας ὠκὺς ̓Αχιλλεύς:</TextUnit>
    <TextUnit id="13727" loc="22.261">̔́Εκτορ μή μοι ἄλαστε συνημοσύνας ἀγόρευε:</TextUnit>
    <TextUnit id="13728" loc="22.262">ὡς οὐκ ἔστι λέουσι καὶ ἀνδράσιν ὅρκια πιστά,</TextUnit>
    <TextUnit id="13729" loc="22.263">οὐδὲ λύκοι τε καὶ ἄρνες ὁμόφρονα θυμὸν ἔχουσιν,</TextUnit>
    <TextUnit id="13730" loc="22.264">ἀλλὰ κακὰ φρονέουσι διαμπερὲς ἀλλήλοισιν,</TextUnit>
    <TextUnit id="13731" loc="22.265">ὣς οὐκ ἔστ' ἐμὲ καὶ σὲ φιλήμεναι, οὐδέ τι νῶϊν</TextUnit>
    <TextUnit id="13732" loc="22.266">ὅρκια ἔσσονται, πρίν γ' ἢ ἕτερόν γε πεσόντα</TextUnit>
    <TextUnit id="13733" loc="22.267">αἵματος ἆσαι ̓́Αρηα ταλαύρινον πολεμιστήν.</TextUnit>
    <TextUnit id="13734" loc="22.268">παντοίης ἀρετῆς μιμνήσκεο: νῦν σε μάλα χρὴ</TextUnit>
    <TextUnit id="13735" loc="22.269">αἰχμητήν τ' ἔμεναι καὶ θαρσαλέον πολεμιστήν.</TextUnit>
    <TextUnit id="13736" loc="22.270">οὔ τοι ἔτ' ἔσθ' ὑπάλυξις, ἄφαρ δέ σε Παλλὰς ̓Αθήνη</TextUnit>
    <TextUnit id="13737" loc="22.271">ἔγχει ἐμῷ δαμάᾳ: νῦν δ' ἀθρόα πάντ' ἀποτίσεις</TextUnit>
    <TextUnit id="13738" loc="22.272">κήδε' ἐμῶν ἑτάρων οὓς ἔκτανες ἔγχεϊ θύων.</TextUnit>
    <TextUnit id="13739" loc="22.273">ἦ ῥα, καὶ ἀμπεπαλὼν προί̈ει δολιχόσκιον ἔγχος:</TextUnit>
    <TextUnit id="13740" loc="22.274">καὶ τὸ μὲν ἄντα ἰδὼν ἠλεύατο φαίδιμος ̔́Εκτωρ:</TextUnit>
    <TextUnit id="13741" loc="22.275">ἕζετο γὰρ προϊδών, τὸ δ' ὑπέρπτατο χάλκεον ἔγχος,</TextUnit>
    <TextUnit id="13742" loc="22.276">ἐν γαίῃ δ' ἐπάγη: ἀνὰ δ' ἥρπασε Παλλὰς ̓Αθήνη,</TextUnit>
    <TextUnit id="13743" loc="22.277">ἂψ δ' ̓Αχιλῆϊ δίδου, λάθε δ' ̔́Εκτορα ποιμένα λαῶν.</TextUnit>
    <TextUnit id="13744" loc="22.278">̔́Εκτωρ δὲ προσέειπεν ἀμύμονα Πηλεί̈ωνα:</TextUnit>
    <TextUnit id="13745" loc="22.279">ἤμβροτες, οὐδ' ἄρα πώ τι θεοῖς ἐπιείκελ' ̓Αχιλλεῦ</TextUnit>
    <TextUnit id="13746" loc="22.280">ἐκ Διὸς ἠείδης τὸν ἐμὸν μόρον, ἦ τοι ἔφης γε:</TextUnit>
    <TextUnit id="13747" loc="22.281">ἀλλά τις ἀρτιεπὴς καὶ ἐπίκλοπος ἔπλεο μύθων,</TextUnit>
    <TextUnit id="13748" loc="22.282">ὄφρά ς' ὑποδείσας μένεος ἀλκῆς τε λάθωμαι.</TextUnit>
    <TextUnit id="13749" loc="22.283">οὐ μέν μοι φεύγοντι μεταφρένῳ ἐν δόρυ πήξεις,</TextUnit>
    <TextUnit id="13750" loc="22.284">ἀλλ' ἰθὺς μεμαῶτι διὰ στήθεσφιν ἔλασσον</TextUnit>
    <TextUnit id="13751" loc="22.285">εἴ τοι ἔδωκε θεός: νῦν αὖτ' ἐμὸν ἔγχος ἄλευαι</TextUnit>
    <TextUnit id="13752" loc="22.286">χάλκεον: ὡς δή μιν σῷ ἐν χροὶ̈ πᾶν κομίσαιο.</TextUnit>
    <TextUnit id="13753" loc="22.287">καί κεν ἐλαφρότερος πόλεμος Τρώεσσι γένοιτο</TextUnit>
    <TextUnit id="13754" loc="22.288">σεῖο καταφθιμένοιο: σὺ γάρ σφισι πῆμα μέγιστον.</TextUnit>
    <TextUnit id="13755" loc="22.289">ἦ ῥα, καὶ ἀμπεπαλὼν προί̈ει δολιχόσκιον ἔγχος,</TextUnit>
    <TextUnit id="13756" loc="22.290">καὶ βάλε Πηλεί̈δαο μέσον σάκος οὐδ' ἀφάμαρτε:</TextUnit>
    <TextUnit id="13757" loc="22.291">τῆλε δ' ἀπεπλάγχθη σάκεος δόρυ: χώσατο δ' ̔́Εκτωρ</TextUnit>
    <TextUnit id="13758" loc="22.292">ὅττί ῥά οἱ βέλος ὠκὺ ἐτώσιον ἔκφυγε χειρός,</TextUnit>
    <TextUnit id="13759" loc="22.293">στῆ δὲ κατηφήσας, οὐδ' ἄλλ' ἔχε μείλινον ἔγχος.</TextUnit>
    <TextUnit id="13760" loc="22.294">Δηί̈φοβον δ' ἐκάλει λευκάσπιδα μακρὸν ἀύ̈σας:</TextUnit>
    <TextUnit id="13761" loc="22.295">ᾔτεέ μιν δόρυ μακρόν: ὃ δ' οὔ τί οἱ ἐγγύθεν ἦεν.</TextUnit>
    <TextUnit id="13762" loc="22.296">̔́Εκτωρ δ' ἔγνω ᾗσιν ἐνὶ φρεσὶ φώνησέν τε:</TextUnit>
    <TextUnit id="13763" loc="22.297">ὢ πόποι ἦ μάλα δή με θεοὶ θάνατον δὲ κάλεσσαν:</TextUnit>
    <TextUnit id="13764" loc="22.298">Δηί̈φοβον γὰρ ἔγωγ' ἐφάμην ἥρωα παρεῖναι:</TextUnit>
    <TextUnit id="13765" loc="22.299">ἀλλ' ὃ μὲν ἐν τείχει, ἐμὲ δ' ἐξαπάτησεν ̓Αθήνη.</TextUnit>
    <TextUnit id="13766" loc="22.300">νῦν δὲ δὴ ἐγγύθι μοι θάνατος κακός, οὐδ' ἔτ' ἄνευθεν,</TextUnit>
    <TextUnit id="13767" loc="22.301">οὐδ' ἀλέη: ἦ γάρ ῥα πάλαι τό γε φίλτερον ἦεν</TextUnit>
    <TextUnit id="13768" loc="22.302">Ζηνί τε καὶ Διὸς υἷι ἑκηβόλῳ, οἵ με πάρος γε</TextUnit>
    <TextUnit id="13769" loc="22.303">πρόφρονες εἰρύατο: νῦν αὖτέ με μοῖρα κιχάνει.</TextUnit>
    <TextUnit id="13770" loc="22.304">μὴ μὰν ἀσπουδί γε καὶ ἀκλειῶς ἀπολοίμην,</TextUnit>
    <TextUnit id="13771" loc="22.305">ἀλλὰ μέγα ῥέξας τι καὶ ἐσσομένοισι πυθέσθαι.</TextUnit>
    <TextUnit id="13772" loc="22.306">ὣς ἄρα φωνήσας εἰρύσσατο φάσγανον ὀξύ,</TextUnit>
    <TextUnit id="13773" loc="22.307">τό οἱ ὑπὸ λαπάρην τέτατο μέγα τε στιβαρόν τε,</TextUnit>
    <TextUnit id="13774" loc="22.308">οἴμησεν δὲ ἀλεὶς ὥς τ' αἰετὸς ὑψιπετήεις,</TextUnit>
    <TextUnit id="13775" loc="22.309">ὅς τ' εἶσιν πεδίον δὲ διὰ νεφέων ἐρεβεννῶν</TextUnit>
    <TextUnit id="13776" loc="22.310">ἁρπάξων ἢ ἄρν' ἀμαλὴν ἤ πτῶκα λαγωόν:</TextUnit>
    <TextUnit id="13777" loc="22.311">ὣς ̔́Εκτωρ οἴμησε τινάσσων φάσγανον ὀξύ.</TextUnit>
    <TextUnit id="13778" loc="22.312">ὁρμήθη δ' ̓Αχιλεύς, μένεος δ' ἐμπλήσατο θυμὸν</TextUnit>
    <TextUnit id="13779" loc="22.313">ἀγρίου, πρόσθεν δὲ σάκος στέρνοιο κάλυψε</TextUnit>
    <TextUnit id="13780" loc="22.314">καλὸν δαιδάλεον, κόρυθι δ' ἐπένευε φαεινῇ</TextUnit>
    <TextUnit id="13781" loc="22.315">τετραφάλῳ: καλαὶ δὲ περισσείοντο ἔθειραι</TextUnit>
    <TextUnit id="13782" loc="22.316">χρύσεαι, ἃς ̔́Ηφαιστος ἵει λόφον ἀμφὶ θαμειάς.</TextUnit>
    <TextUnit id="13783" loc="22.317">οἷος δ' ἀστὴρ εἶσι μετ' ἀστράσι νυκτὸς ἀμολγῷ</TextUnit>
    <TextUnit id="13784" loc="22.318">ἕσπερος, ὃς κάλλιστος ἐν οὐρανῷ ἵσταται ἀστήρ,</TextUnit>
    <TextUnit id="13785" loc="22.319">ὣς αἰχμῆς ἀπέλαμπ' εὐήκεος, ἣν ἄρ' ̓Αχιλλεὺς</TextUnit>
    <TextUnit id="13786" loc="22.320">πάλλεν δεξιτερῇ φρονέων κακὸν ̔́Εκτορι δίῳ</TextUnit>
    <TextUnit id="13787" loc="22.321">εἰσορόων χρόα καλόν, ὅπῃ εἴξειε μάλιστα.</TextUnit>
    <TextUnit id="13788" loc="22.322">τοῦ δὲ καὶ ἄλλο τόσον μὲν ἔχε χρόα χάλκεα τεύχεα</TextUnit>
    <TextUnit id="13789" loc="22.323">καλά, τὰ Πατρόκλοιο βίην ἐνάριξε κατακτάς:</TextUnit>
    <TextUnit id="13790" loc="22.324">φαίνετο δ' ᾗ κληῖ̈δες ἀπ' ὤμων αὐχέν' ἔχουσι</TextUnit>
    <TextUnit id="13791" loc="22.325">λαυκανίην, ἵνα τε ψυχῆς ὤκιστος ὄλεθρος:</TextUnit>
    <TextUnit id="13792" loc="22.326">τῇ ῥ' ἐπὶ οἷ μεμαῶτ' ἔλας' ἔγχεϊ δῖος ̓Αχιλλεύς,</TextUnit>
    <TextUnit id="13793" loc="22.327">ἀντικρὺ δ' ἁπαλοῖο δι' αὐχένος ἤλυθ' ἀκωκή:</TextUnit>
    <TextUnit id="13794" loc="22.328">οὐδ' ἄρ' ἀπ' ἀσφάραγον μελίη τάμε χαλκοβάρεια,</TextUnit>
    <TextUnit id="13795" loc="22.329">ὄφρά τί μιν προτιείποι ἀμειβόμενος ἐπέεσσιν.</TextUnit>
    <TextUnit id="13796" loc="22.330">ἤριπε δ' ἐν κονίῃς: ὃ δ' ἐπεύξατο δῖος ̓Αχιλλεύς:</TextUnit>
    <TextUnit id="13797" loc="22.331">̔́Εκτορ ἀτάρ που ἔφης Πατροκλῆ' ἐξεναρίζων</TextUnit>
    <TextUnit id="13798" loc="22.332">σῶς ἔσσεσθ', ἐμὲ δ' οὐδὲν ὀπίζεο νόσφιν ἐόντα</TextUnit>
    <TextUnit id="13799" loc="22.333">νήπιε: τοῖο δ' ἄνευθεν ἀοσσητὴρ μέγ' ἀμείνων</TextUnit>
    <TextUnit id="13800" loc="22.334">νηυσὶν ἔπι γλαφυρῇσιν ἐγὼ μετόπισθε λελείμμην,</TextUnit>
    <TextUnit id="13801" loc="22.335">ὅς τοι γούνατ' ἔλυσα: σὲ μὲν κύνες ἠδ' οἰωνοὶ</TextUnit>
    <TextUnit id="13802" loc="22.336">ἑλκήσους' ἀϊκῶς, τὸν δὲ κτεριοῦσιν ̓Αχαιοί.</TextUnit>
    <TextUnit id="13803" loc="22.337">τὸν δ' ὀλιγοδρανέων προσέφη κορυθαίολος ̔́Εκτωρ:</TextUnit>
    <TextUnit id="13804" loc="22.338">λίσσομ' ὑπὲρ ψυχῆς καὶ γούνων σῶν τε τοκήων</TextUnit>
    <TextUnit id="13805" loc="22.339">μή με ἔα παρὰ νηυσὶ κύνας καταδάψαι ̓Αχαιῶν,</TextUnit>
    <TextUnit id="13806" loc="22.340">ἀλλὰ σὺ μὲν χαλκόν τε ἅλις χρυσόν τε δέδεξο</TextUnit>
    <TextUnit id="13807" loc="22.341">δῶρα τά τοι δώσουσι πατὴρ καὶ πότνια μήτηρ,</TextUnit>
    <TextUnit id="13808" loc="22.342">σῶμα δὲ οἴκαδ' ἐμὸν δόμεναι πάλιν, ὄφρα πυρός με</TextUnit>
    <TextUnit id="13809" loc="22.343">Τρῶες καὶ Τρώων ἄλοχοι λελάχωσι θανόντα.</TextUnit>
    <TextUnit id="13810" loc="22.344">τὸν δ' ἄρ' ὑπόδρα ἰδὼν προσέφη πόδας ὠκὺς ̓Αχιλλεὺς:</TextUnit>
    <TextUnit id="13811" loc="22.345">μή με κύον γούνων γουνάζεο μὴ δὲ τοκήων:</TextUnit>
    <TextUnit id="13812" loc="22.346">αἲ γάρ πως αὐτόν με μένος καὶ θυμὸς ἀνήη</TextUnit>
    <TextUnit id="13813" loc="22.347">ὤμ' ἀποταμνόμενον κρέα ἔδμεναι, οἷα ἔοργας,</TextUnit>
    <TextUnit id="13814" loc="22.348">ὡς οὐκ ἔσθ' ὃς σῆς γε κύνας κεφαλῆς ἀπαλάλκοι,</TextUnit>
    <TextUnit id="13815" loc="22.349">οὐδ' εἴ κεν δεκάκις τε καὶ εἰκοσινήριτ' ἄποινα</TextUnit>
    <TextUnit id="13816" loc="22.350">στήσως' ἐνθάδ' ἄγοντες, ὑπόσχωνται δὲ καὶ ἄλλα,</TextUnit>
    <TextUnit id="13817" loc="22.351">οὐδ' εἴ κέν ς' αὐτὸν χρυσῷ ἐρύσασθαι ἀνώγοι</TextUnit>
    <TextUnit id="13818" loc="22.352">Δαρδανίδης Πρίαμος: οὐδ' ὧς σέ γε πότνια μήτηρ</TextUnit>
    <TextUnit id="13819" loc="22.353">ἐνθεμένη λεχέεσσι γοήσεται ὃν τέκεν αὐτή,</TextUnit>
    <TextUnit id="13820" loc="22.354">ἀλλὰ κύνες τε καὶ οἰωνοὶ κατὰ πάντα δάσονται.</TextUnit>
    <TextUnit id="13821" loc="22.355">τὸν δὲ καταθνῄσκων προσέφη κορυθαίολος ̔́Εκτωρ:</TextUnit>
    <TextUnit id="13822" loc="22.356">ἦ ς' εὖ γιγνώσκων προτιόσσομαι, οὐδ' ἄρ' ἔμελλον</TextUnit>
    <TextUnit id="13823" loc="22.357">πείσειν: ἦ γὰρ σοί γε σιδήρεος ἐν φρεσὶ θυμός.</TextUnit>
    <TextUnit id="13824" loc="22.358">φράζεο νῦν, μή τοί τι θεῶν μήνιμα γένωμαι</TextUnit>
    <TextUnit id="13825" loc="22.359">ἤματι τῷ ὅτε κέν σε Πάρις καὶ Φοῖβος ̓Απόλλων</TextUnit>
    <TextUnit id="13826" loc="22.360">ἐσθλὸν ἐόντ' ὀλέσωσιν ἐνὶ Σκαιῇσι πύλῃσιν.</TextUnit>
    <TextUnit id="13827" loc="22.361">ὣς ἄρα μιν εἰπόντα τέλος θανάτοιο κάλυψε,</TextUnit>
    <TextUnit id="13828" loc="22.362">ψυχὴ δ' ἐκ ῥεθέων πταμένη ̓́Αϊδος δὲ βεβήκει</TextUnit>
    <TextUnit id="13829" loc="22.363">ὃν πότμον γοόωσα λιποῦς' ἀνδροτῆτα καὶ ἥβην.</TextUnit>
    <TextUnit id="13830" loc="22.364">τὸν καὶ τεθνηῶτα προσηύδα δῖος ̓Αχιλλεύς:</TextUnit>
    <TextUnit id="13831" loc="22.365">τέθναθι: κῆρα δ' ἐγὼ τότε δέξομαι ὁππότε κεν δὴ</TextUnit>
    <TextUnit id="13832" loc="22.366">Ζεὺς ἐθέλῃ τελέσαι ἠδ' ἀθάνατοι θεοὶ ἄλλοι.</TextUnit>
    <TextUnit id="13833" loc="22.367">ἦ ῥα, καὶ ἐκ νεκροῖο ἐρύσσατο χάλκεον ἔγχος,</TextUnit>
    <TextUnit id="13834" loc="22.368">καὶ τό γ' ἄνευθεν ἔθηχ', ὃ δ' ἀπ' ὤμων τεύχε' ἐσύλα</TextUnit>
    <TextUnit id="13835" loc="22.369">αἱματόεντ': ἄλλοι δὲ περίδραμον υἷες ̓Αχαιῶν,</TextUnit>
    <TextUnit id="13836" loc="22.370">οἳ καὶ θηήσαντο φυὴν καὶ εἶδος ἀγητὸν</TextUnit>
    <TextUnit id="13837" loc="22.371">̔́Εκτορος: οὐδ' ἄρα οἵ τις ἀνουτητί γε παρέστη.</TextUnit>
    <TextUnit id="13838" loc="22.372">ὧδε δέ τις εἴπεσκεν ἰδὼν ἐς πλησίον ἄλλον:</TextUnit>
    <TextUnit id="13839" loc="22.373">ὢ πόποι, ἦ μάλα δὴ μαλακώτερος ἀμφαφάασθαι</TextUnit>
    <TextUnit id="13840" loc="22.374">̔́Εκτωρ ἢ ὅτε νῆας ἐνέπρησεν πυρὶ κηλέῳ.</TextUnit>
    <TextUnit id="13841" loc="22.375">ὣς ἄρα τις εἴπεσκε καὶ οὐτήσασκε παραστάς.</TextUnit>
    <TextUnit id="13842" loc="22.376">τὸν δ' ἐπεὶ ἐξενάριξε ποδάρκης δῖος ̓Αχιλλεύς,</TextUnit>
    <TextUnit id="13843" loc="22.377">στὰς ἐν ̓Αχαιοῖσιν ἔπεα πτερόεντ' ἀγόρευεν:</TextUnit>
    <TextUnit id="13844" loc="22.378">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="13845" loc="22.379">ἐπεὶ δὴ τόνδ' ἄνδρα θεοὶ δαμάσασθαι ἔδωκαν,</TextUnit>
    <TextUnit id="13846" loc="22.380">ὃς κακὰ πόλλ' ἔρρεξεν ὅς' οὐ σύμπαντες οἱ ἄλλοι,</TextUnit>
    <TextUnit id="13847" loc="22.381">εἰ δ' ἄγετ' ἀμφὶ πόλιν σὺν τεύχεσι πειρηθῶμεν,</TextUnit>
    <TextUnit id="13848" loc="22.382">ὄφρά κ' ἔτι γνῶμεν Τρώων νόον ὅν τιν' ἔχουσιν,</TextUnit>
    <TextUnit id="13849" loc="22.383">ἢ καταλείψουσιν πόλιν ἄκρην τοῦδε πεσόντος,</TextUnit>
    <TextUnit id="13850" loc="22.384">ἦε μένειν μεμάασι καὶ ̔́Εκτορος οὐκέτ' ἐόντος.</TextUnit>
    <TextUnit id="13851" loc="22.385">ἀλλὰ τί ἤ μοι ταῦτα φίλος διελέξατο θυμός;</TextUnit>
    <TextUnit id="13852" loc="22.386">κεῖται πὰρ νήεσσι νέκυς ἄκλαυτος ἄθαπτος</TextUnit>
    <TextUnit id="13853" loc="22.387">Πάτροκλος: τοῦ δ' οὐκ ἐπιλήσομαι, ὄφρ' ἂν ἔγωγε</TextUnit>
    <TextUnit id="13854" loc="22.388">ζωοῖσιν μετέω καί μοι φίλα γούνατ' ὀρώρῃ:</TextUnit>
    <TextUnit id="13855" loc="22.389">εἰ δὲ θανόντων περ καταλήθοντ' εἰν ̓Αί̈δαο</TextUnit>
    <TextUnit id="13856" loc="22.390">αὐτὰρ ἐγὼ καὶ κεῖθι φίλου μεμνήσομ' ἑταίρου.</TextUnit>
    <TextUnit id="13857" loc="22.391">νῦν δ' ἄγ' ἀείδοντες παιήονα κοῦροι ̓Αχαιῶν</TextUnit>
    <TextUnit id="13858" loc="22.392">νηυσὶν ἔπι γλαφυρῇσι νεώμεθα, τόνδε δ' ἄγωμεν.</TextUnit>
    <TextUnit id="13859" loc="22.393">ἠράμεθα μέγα κῦδος: ἐπέφνομεν ̔́Εκτορα δῖον,</TextUnit>
    <TextUnit id="13860" loc="22.394">ᾧ Τρῶες κατὰ ἄστυ θεῷ ὣς εὐχετόωντο.</TextUnit>
    <TextUnit id="13861" loc="22.395">ἦ ῥα, καὶ ̔́Εκτορα δῖον ἀεικέα μήδετο ἔργα.</TextUnit>
    <TextUnit id="13862" loc="22.396">ἀμφοτέρων μετόπισθε ποδῶν τέτρηνε τένοντε</TextUnit>
    <TextUnit id="13863" loc="22.397">ἐς σφυρὸν ἐκ πτέρνης, βοέους δ' ἐξῆπτεν ἱμάντας,</TextUnit>
    <TextUnit id="13864" loc="22.398">ἐκ δίφροιο δ' ἔδησε, κάρη δ' ἕλκεσθαι ἔασεν:</TextUnit>
    <TextUnit id="13865" loc="22.399">ἐς δίφρον δ' ἀναβὰς ἀνά τε κλυτὰ τεύχε' ἀείρας</TextUnit>
    <TextUnit id="13866" loc="22.400">μάστιξέν ῥ' ἐλάαν, τὼ δ' οὐκ ἀέκοντε πετέσθην.</TextUnit>
    <TextUnit id="13867" loc="22.401">τοῦ δ' ἦν ἑλκομένοιο κονίσαλος, ἀμφὶ δὲ χαῖται</TextUnit>
    <TextUnit id="13868" loc="22.402">κυάνεαι πίτναντο, κάρη δ' ἅπαν ἐν κονίῃσι</TextUnit>
    <TextUnit id="13869" loc="22.403">κεῖτο πάρος χαρίεν: τότε δὲ Ζεὺς δυσμενέεσσι</TextUnit>
    <TextUnit id="13870" loc="22.404">δῶκεν ἀεικίσσασθαι ἑῇ ἐν πατρίδι γαίῃ.</TextUnit>
    <TextUnit id="13871" loc="22.405">ὣς τοῦ μὲν κεκόνιτο κάρη ἅπαν: ἣ δέ νυ μήτηρ</TextUnit>
    <TextUnit id="13872" loc="22.406">τίλλε κόμην, ἀπὸ δὲ λιπαρὴν ἔρριψε καλύπτρην</TextUnit>
    <TextUnit id="13873" loc="22.407">τηλόσε, κώκυσεν δὲ μάλα μέγα παῖδ' ἐσιδοῦσα:</TextUnit>
    <TextUnit id="13874" loc="22.408">ᾤμωξεν δ' ἐλεεινὰ πατὴρ φίλος, ἀμφὶ δὲ λαοὶ</TextUnit>
    <TextUnit id="13875" loc="22.409">κωκυτῷ τ' εἴχοντο καὶ οἰμωγῇ κατὰ ἄστυ.</TextUnit>
    <TextUnit id="13876" loc="22.410">τῷ δὲ μάλιστ' ἄρ' ἔην ἐναλίγκιον ὡς εἰ ἅπασα</TextUnit>
    <TextUnit id="13877" loc="22.411">̓́Ιλιος ὀφρυόεσσα πυρὶ σμύχοιτο κατ' ἄκρης.</TextUnit>
    <TextUnit id="13878" loc="22.412">λαοὶ μέν ῥα γέροντα μόγις ἔχον ἀσχαλόωντα</TextUnit>
    <TextUnit id="13879" loc="22.413">ἐξελθεῖν μεμαῶτα πυλάων Δαρδανιάων.</TextUnit>
    <TextUnit id="13880" loc="22.414">πάντας δ' ἐλλιτάνευε κυλινδόμενος κατὰ κόπρον,</TextUnit>
    <TextUnit id="13881" loc="22.415">ἐξονομακλήδην ὀνομάζων ἄνδρα ἕκαστον:</TextUnit>
    <TextUnit id="13882" loc="22.416">σχέσθε φίλοι, καί μ' οἶον ἐάσατε κηδόμενοί περ</TextUnit>
    <TextUnit id="13883" loc="22.417">ἐξελθόντα πόληος ἱκέσθ' ἐπὶ νῆας ̓Αχαιῶν.</TextUnit>
    <TextUnit id="13884" loc="22.418">λίσσωμ' ἀνέρα τοῦτον ἀτάσθαλον ὀβριμοεργόν,</TextUnit>
    <TextUnit id="13885" loc="22.419">ἤν πως ἡλικίην αἰδέσσεται ἠδ' ἐλεήσῃ</TextUnit>
    <TextUnit id="13886" loc="22.420">γῆρας: καὶ δέ νυ τῷ γε πατὴρ τοιόσδε τέτυκται</TextUnit>
    <TextUnit id="13887" loc="22.421">Πηλεύς, ὅς μιν ἔτικτε καὶ ἔτρεφε πῆμα γενέσθαι</TextUnit>
    <TextUnit id="13888" loc="22.422">Τρωσί: μάλιστα δ' ἐμοὶ περὶ πάντων ἄλγε' ἔθηκε.</TextUnit>
    <TextUnit id="13889" loc="22.423">τόσσους γάρ μοι παῖδας ἀπέκτανε τηλεθάοντας:</TextUnit>
    <TextUnit id="13890" loc="22.424">τῶν πάντων οὐ τόσσον ὀδύρομαι ἀχνύμενός περ</TextUnit>
    <TextUnit id="13891" loc="22.425">ὡς ἑνός, οὗ μ' ἄχος ὀξὺ κατοίσεται ̓́Αϊδος εἴσω,</TextUnit>
    <TextUnit id="13892" loc="22.426">̔́Εκτορος: ὡς ὄφελεν θανέειν ἐν χερσὶν ἐμῇσι:</TextUnit>
    <TextUnit id="13893" loc="22.427">τώ κε κορεσσάμεθα κλαίοντέ τε μυρομένω τε</TextUnit>
    <TextUnit id="13894" loc="22.428">μήτηρ θ', ἥ μιν ἔτικτε δυσάμμορος, ἠδ' ἐγὼ αὐτός.</TextUnit>
    <TextUnit id="13895" loc="22.429">ὣς ἔφατο κλαίων, ἐπὶ δὲ στενάχοντο πολῖται:</TextUnit>
    <TextUnit id="13896" loc="22.430">Τρῳῇσιν δ' ̔Εκάβη ἁδινοῦ ἐξῆρχε γόοιο:</TextUnit>
    <TextUnit id="13897" loc="22.431">τέκνον ἐγὼ δειλή: τί νυ βείομαι αἰνὰ παθοῦσα</TextUnit>
    <TextUnit id="13898" loc="22.432">σεῦ ἀποτεθνηῶτος; ὅ μοι νύκτάς τε καὶ ἦμαρ</TextUnit>
    <TextUnit id="13899" loc="22.433">εὐχωλὴ κατὰ ἄστυ πελέσκεο, πᾶσί τ' ὄνειαρ</TextUnit>
    <TextUnit id="13900" loc="22.434">Τρωσί τε καὶ Τρῳῇσι κατὰ πτόλιν, οἵ σε θεὸν ὣς</TextUnit>
    <TextUnit id="13901" loc="22.435">δειδέχατ': ἦ γὰρ καί σφι μάλα μέγα κῦδος ἔησθα</TextUnit>
    <TextUnit id="13902" loc="22.436">ζωὸς ἐών: νῦν αὖ θάνατος καὶ μοῖρα κιχάνει.</TextUnit>
    <TextUnit id="13903" loc="22.437">ὣς ἔφατο κλαίους', ἄλοχος δ' οὔ πώ τι πέπυστο</TextUnit>
    <TextUnit id="13904" loc="22.438">̔́Εκτορος: οὐ γάρ οἵ τις ἐτήτυμος ἄγγελος ἐλθὼν</TextUnit>
    <TextUnit id="13905" loc="22.439">ἤγγειλ' ὅττί ῥά οἱ πόσις ἔκτοθι μίμνε πυλάων,</TextUnit>
    <TextUnit id="13906" loc="22.440">ἀλλ' ἥ γ' ἱστὸν ὕφαινε μυχῷ δόμου ὑψηλοῖο</TextUnit>
    <TextUnit id="13907" loc="22.441">δίπλακα πορφυρέην, ἐν δὲ θρόνα ποικίλ' ἔπασσε.</TextUnit>
    <TextUnit id="13908" loc="22.442">κέκλετο δ' ἀμφιπόλοισιν ἐϋπλοκάμοις κατὰ δῶμα</TextUnit>
    <TextUnit id="13909" loc="22.443">ἀμφὶ πυρὶ στῆσαι τρίποδα μέγαν, ὄφρα πέλοιτο</TextUnit>
    <TextUnit id="13910" loc="22.444">̔́Εκτορι θερμὰ λοετρὰ μάχης ἐκ νοστήσαντι</TextUnit>
    <TextUnit id="13911" loc="22.445">νηπίη, οὐδ' ἐνόησεν ὅ μιν μάλα τῆλε λοετρῶν</TextUnit>
    <TextUnit id="13912" loc="22.446">χερσὶν ̓Αχιλλῆος δάμασε γλαυκῶπις ̓Αθήνη.</TextUnit>
    <TextUnit id="13913" loc="22.447">κωκυτοῦ δ' ἤκουσε καὶ οἰμωγῆς ἀπὸ πύργου:</TextUnit>
    <TextUnit id="13914" loc="22.448">τῆς δ' ἐλελίχθη γυῖα, χαμαὶ δέ οἱ ἔκπεσε κερκίς:</TextUnit>
    <TextUnit id="13915" loc="22.449">ἣ δ' αὖτις δμῳῇσιν ἐϋπλοκάμοισι μετηύδα:</TextUnit>
    <TextUnit id="13916" loc="22.450">δεῦτε δύω μοι ἕπεσθον, ἴδωμ' ὅτιν' ἔργα τέτυκται.</TextUnit>
    <TextUnit id="13917" loc="22.451">αἰδοίης ἑκυρῆς ὀπὸς ἔκλυον, ἐν δ' ἐμοὶ αὐτῇ</TextUnit>
    <TextUnit id="13918" loc="22.452">στήθεσι πάλλεται ἦτορ ἀνὰ στόμα, νέρθε δὲ γοῦνα</TextUnit>
    <TextUnit id="13919" loc="22.453">πήγνυται: ἐγγὺς δή τι κακὸν Πριάμοιο τέκεσσιν.</TextUnit>
    <TextUnit id="13920" loc="22.454">αἲ γὰρ ἀπ' οὔατος εἴη ἐμεῦ ἔπος: ἀλλὰ μάλ' αἰνῶς</TextUnit>
    <TextUnit id="13921" loc="22.455">δείδω μὴ δή μοι θρασὺν ̔́Εκτορα δῖος ̓Αχιλλεὺς</TextUnit>
    <TextUnit id="13922" loc="22.456">μοῦνον ἀποτμήξας πόλιος πεδίον δὲ δίηται,</TextUnit>
    <TextUnit id="13923" loc="22.457">καὶ δή μιν καταπαύσῃ ἀγηνορίης ἀλεγεινῆς</TextUnit>
    <TextUnit id="13924" loc="22.458">ἥ μιν ἔχεσκ', ἐπεὶ οὔ ποτ' ἐνὶ πληθυῖ μένεν ἀνδρῶν,</TextUnit>
    <TextUnit id="13925" loc="22.459">ἀλλὰ πολὺ προθέεσκε, τὸ ὃν μένος οὐδενὶ εἴκων.</TextUnit>
    <TextUnit id="13926" loc="22.460">ὣς φαμένη μεγάροιο διέσσυτο μαινάδι ἴση</TextUnit>
    <TextUnit id="13927" loc="22.461">παλλομένη κραδίην: ἅμα δ' ἀμφίπολοι κίον αὐτῇ</TextUnit>
    <TextUnit id="13928" loc="22.462">αὐτὰρ ἐπεὶ πύργόν τε καὶ ἀνδρῶν ἷξεν ὅμιλον</TextUnit>
    <TextUnit id="13929" loc="22.463">ἔστη παπτήνας' ἐπὶ τείχεϊ, τὸν δὲ νόησεν</TextUnit>
    <TextUnit id="13930" loc="22.464">ἑλκόμενον πρόσθεν πόλιος: ταχέες δέ μιν ἵπποι</TextUnit>
    <TextUnit id="13931" loc="22.465">ἕλκον ἀκηδέστως κοίλας ἐπὶ νῆας ̓Αχαιῶν.</TextUnit>
    <TextUnit id="13932" loc="22.466">τὴν δὲ κατ' ὀφθαλμῶν ἐρεβεννὴ νὺξ ἐκάλυψεν,</TextUnit>
    <TextUnit id="13933" loc="22.467">ἤριπε δ' ἐξοπίσω, ἀπὸ δὲ ψυχὴν ἐκάπυσσε.</TextUnit>
    <TextUnit id="13934" loc="22.468">τῆλε δ' ἀπὸ κρατὸς βάλε δέσματα σιγαλόεντα,</TextUnit>
    <TextUnit id="13935" loc="22.469">ἄμπυκα κεκρύφαλόν τε ἰδὲ πλεκτὴν ἀναδέσμην</TextUnit>
    <TextUnit id="13936" loc="22.470">κρήδεμνόν θ', ὅ ῥά οἱ δῶκε χρυσῆ ̓Αφροδίτη</TextUnit>
    <TextUnit id="13937" loc="22.471">ἤματι τῷ ὅτε μιν κορυθαίολος ἠγάγεθ' ̔́Εκτωρ</TextUnit>
    <TextUnit id="13938" loc="22.472">ἐκ δόμου ̓Ηετίωνος, ἐπεὶ πόρε μυρία ἕδνα.</TextUnit>
    <TextUnit id="13939" loc="22.473">ἀμφὶ δέ μιν γαλόῳ τε καὶ εἰνατέρες ἅλις ἔσταν,</TextUnit>
    <TextUnit id="13940" loc="22.474">αἵ ἑ μετὰ σφίσιν εἶχον ἀτυζομένην ἀπολέσθαι.</TextUnit>
    <TextUnit id="13941" loc="22.475">ἣ δ' ἐπεὶ οὖν ἔμπνυτο καὶ ἐς φρένα θυμὸς ἀγέρθη</TextUnit>
    <TextUnit id="13942" loc="22.476">ἀμβλήδην γοόωσα μετὰ Τρῳῇσιν ἔειπεν:</TextUnit>
    <TextUnit id="13943" loc="22.477">̔́Εκτορ ἐγὼ δύστηνος: ἰῇ ἄρα γεινόμεθ' αἴσῃ</TextUnit>
    <TextUnit id="13944" loc="22.478">ἀμφότεροι, σὺ μὲν ἐν Τροίῃ Πριάμου κατὰ δῶμα,</TextUnit>
    <TextUnit id="13945" loc="22.479">αὐτὰρ ἐγὼ Θήβῃσιν ὑπὸ Πλάκῳ ὑληέσσῃ</TextUnit>
    <TextUnit id="13946" loc="22.480">ἐν δόμῳ ̓Ηετίωνος, ὅ μ' ἔτρεφε τυτθὸν ἐοῦσαν</TextUnit>
    <TextUnit id="13947" loc="22.481">δύσμορος αἰνόμορον: ὡς μὴ ὤφελλε τεκέσθαι.</TextUnit>
    <TextUnit id="13948" loc="22.482">νῦν δὲ σὺ μὲν ̓Αί̈δαο δόμους ὑπὸ κεύθεσι γαίης</TextUnit>
    <TextUnit id="13949" loc="22.483">ἔρχεαι, αὐτὰρ ἐμὲ στυγερῷ ἐνὶ πένθεϊ λείπεις</TextUnit>
    <TextUnit id="13950" loc="22.484">χήρην ἐν μεγάροισι: πάϊς δ' ἔτι νήπιος αὔτως,</TextUnit>
    <TextUnit id="13951" loc="22.485">ὃν τέκομεν σύ τ' ἐγώ τε δυσάμμοροι: οὔτε σὺ τούτῳ</TextUnit>
    <TextUnit id="13952" loc="22.486">ἔσσεαι ̔́Εκτορ ὄνειαρ ἐπεὶ θάνες, οὔτε σοὶ οὗτος.</TextUnit>
    <TextUnit id="13953" loc="22.487">ἤν περ γὰρ πόλεμόν γε φύγῃ πολύδακρυν ̓Αχαιῶν,</TextUnit>
    <TextUnit id="13954" loc="22.488">αἰεί τοι τούτῳ γε πόνος καὶ κήδε' ὀπίσσω</TextUnit>
    <TextUnit id="13955" loc="22.489">ἔσσοντ': ἄλλοι γάρ οἱ ἀπουρίσσουσιν ἀρούρας.</TextUnit>
    <TextUnit id="13956" loc="22.490">ἦμαρ δ' ὀρφανικὸν παναφήλικα παῖδα τίθησι:</TextUnit>
    <TextUnit id="13957" loc="22.491">πάντα δ' ὑπεμνήμυκε, δεδάκρυνται δὲ παρειαί,</TextUnit>
    <TextUnit id="13958" loc="22.492">δευόμενος δέ τ' ἄνεισι πάϊς ἐς πατρὸς ἑταίρους,</TextUnit>
    <TextUnit id="13959" loc="22.493">ἄλλον μὲν χλαίνης ἐρύων, ἄλλον δὲ χιτῶνος:</TextUnit>
    <TextUnit id="13960" loc="22.494">τῶν δ' ἐλεησάντων κοτύλην τις τυτθὸν ἐπέσχε:</TextUnit>
    <TextUnit id="13961" loc="22.495">χείλεα μέν τ' ἐδίην', ὑπερῴην δ' οὐκ ἐδίηνε.</TextUnit>
    <TextUnit id="13962" loc="22.496">τὸν δὲ καὶ ἀμφιθαλὴς ἐκ δαιτύος ἐστυφέλιξε</TextUnit>
    <TextUnit id="13963" loc="22.497">χερσὶν πεπλήγων καὶ ὀνειδείοισιν ἐνίσσων:</TextUnit>
    <TextUnit id="13964" loc="22.498">ἔρρ' οὕτως: οὐ σός γε πατὴρ μεταδαίνυται ἡμῖν.</TextUnit>
    <TextUnit id="13965" loc="22.499">δακρυόεις δέ τ' ἄνεισι πάϊς ἐς μητέρα χήρην</TextUnit>
    <TextUnit id="13966" loc="22.500">̓Αστυάναξ, ὃς πρὶν μὲν ἑοῦ ἐπὶ γούνασι πατρὸς</TextUnit>
    <TextUnit id="13967" loc="22.501">μυελὸν οἶον ἔδεσκε καὶ οἰῶν πίονα δημόν:</TextUnit>
    <TextUnit id="13968" loc="22.502">αὐτὰρ ὅθ' ὕπνος ἕλοι, παύσαιτό τε νηπιαχεύων,</TextUnit>
    <TextUnit id="13969" loc="22.503">εὕδεσκ' ἐν λέκτροισιν ἐν ἀγκαλίδεσσι τιθήνης</TextUnit>
    <TextUnit id="13970" loc="22.504">εὐνῇ ἔνι μαλακῇ θαλέων ἐμπλησάμενος κῆρ:</TextUnit>
    <TextUnit id="13971" loc="22.505">νῦν δ' ἂν πολλὰ πάθῃσι φίλου ἀπὸ πατρὸς ἁμαρτὼν</TextUnit>
    <TextUnit id="13972" loc="22.506">̓Αστυάναξ, ὃν Τρῶες ἐπίκλησιν καλέουσιν:</TextUnit>
    <TextUnit id="13973" loc="22.507">οἶος γάρ σφιν ἔρυσο πύλας καὶ τείχεα μακρά.</TextUnit>
    <TextUnit id="13974" loc="22.508">νῦν δὲ σὲ μὲν παρὰ νηυσὶ κορωνίσι νόσφι τοκήων</TextUnit>
    <TextUnit id="13975" loc="22.509">αἰόλαι εὐλαὶ ἔδονται, ἐπεί κε κύνες κορέσωνται</TextUnit>
    <TextUnit id="13976" loc="22.510">γυμνόν: ἀτάρ τοι εἵματ' ἐνὶ μεγάροισι κέονται</TextUnit>
    <TextUnit id="13977" loc="22.511">λεπτά τε καὶ χαρίεντα τετυγμένα χερσὶ γυναικῶν.</TextUnit>
    <TextUnit id="13978" loc="22.512">ἀλλ' ἤτοι τάδε πάντα καταφλέξω πυρὶ κηλέῳ</TextUnit>
    <TextUnit id="13979" loc="22.513">οὐδὲν σοί γ' ὄφελος, ἐπεὶ οὐκ ἐγκείσεαι αὐτοῖς,</TextUnit>
    <TextUnit id="13980" loc="22.514">ἀλλὰ πρὸς Τρώων καὶ Τρωϊάδων κλέος εἶναι.</TextUnit>
    <TextUnit id="13981" loc="22.515">ὣς ἔφατο κλαίους', ἐπὶ δὲ στενάχοντο γυναῖκες.</TextUnit>
    <TextUnit id="13982" loc="23.1">ὣς οἳ μὲν στενάχοντο κατὰ πτόλιν: αὐτὰρ ̓Αχαιοὶ</TextUnit>
    <TextUnit id="13983" loc="23.2">ἐπεὶ δὴ νῆάς τε καὶ ̔Ελλήσποντον ἵκοντο,</TextUnit>
    <TextUnit id="13984" loc="23.3">οἳ μὲν ἄρ' ἐσκίδναντο ἑὴν ἐπὶ νῆα ἕκαστος,</TextUnit>
    <TextUnit id="13985" loc="23.4">Μυρμιδόνας δ' οὐκ εἴα ἀποσκίδνασθαι ̓Αχιλλεύς,</TextUnit>
    <TextUnit id="13986" loc="23.5">ἀλλ' ὅ γε οἷς ἑτάροισι φιλοπτολέμοισι μετηύδα:</TextUnit>
    <TextUnit id="13987" loc="23.6">Μυρμιδόνες ταχύπωλοι ἐμοὶ ἐρίηρες ἑταῖροι</TextUnit>
    <TextUnit id="13988" loc="23.7">μὴ δή πω ὑπ' ὄχεσφι λυώμεθα μώνυχας ἵππους,</TextUnit>
    <TextUnit id="13989" loc="23.8">ἀλλ' αὐτοῖς ἵπποισι καὶ ἅρμασιν ἆσσον ἰόντες</TextUnit>
    <TextUnit id="13990" loc="23.9">Πάτροκλον κλαίωμεν: ὃ γὰρ γέρας ἐστὶ θανόντων.</TextUnit>
    <TextUnit id="13991" loc="23.10">αὐτὰρ ἐπεί κ' ὀλοοῖο τεταρπώμεσθα γόοιο,</TextUnit>
    <TextUnit id="13992" loc="23.11">ἵππους λυσάμενοι δορπήσομεν ἐνθάδε πάντες.</TextUnit>
    <TextUnit id="13993" loc="23.12">ὣς ἔφαθ', οἳ δ' ᾤμωξαν ἀολλέες, ἦρχε δ' ̓Αχιλλεύς.</TextUnit>
    <TextUnit id="13994" loc="23.13">οἳ δὲ τρὶς περὶ νεκρὸν ἐύ̈τριχας ἤλασαν ἵππους</TextUnit>
    <TextUnit id="13995" loc="23.14">μυρόμενοι: μετὰ δέ σφι Θέτις γόου ἵμερον ὦρσε.</TextUnit>
    <TextUnit id="13996" loc="23.15">δεύοντο ψάμαθοι, δεύοντο δὲ τεύχεα φωτῶν</TextUnit>
    <TextUnit id="13997" loc="23.16">δάκρυσι: τοῖον γὰρ πόθεον μήστωρα φόβοιο.</TextUnit>
    <TextUnit id="13998" loc="23.17">τοῖσι δὲ Πηλεί̈δης ἁδινοῦ ἐξῆρχε γόοιο</TextUnit>
    <TextUnit id="13999" loc="23.18">χεῖρας ἐπ' ἀνδροφόνους θέμενος στήθεσσιν ἑταίρου:</TextUnit>
    <TextUnit id="14000" loc="23.19">χαῖρέ μοι ὦ Πάτροκλε καὶ εἰν ̓Αί̈δαο δόμοισι:</TextUnit>
    <TextUnit id="14001" loc="23.20">πάντα γὰρ ἤδη τοι τελέω τὰ πάροιθεν ὑπέστην</TextUnit>
    <TextUnit id="14002" loc="23.21">̔́Εκτορα δεῦρ' ἐρύσας δώσειν κυσὶν ὠμὰ δάσασθαι,</TextUnit>
    <TextUnit id="14003" loc="23.22">δώδεκα δὲ προπάροιθε πυρῆς ἀποδειροτομήσειν</TextUnit>
    <TextUnit id="14004" loc="23.23">Τρώων ἀγλαὰ τέκνα σέθεν κταμένοιο χολωθείς.</TextUnit>
    <TextUnit id="14005" loc="23.24">ἦ ῥα καὶ ̔́Εκτορα δῖον ἀεικέα μήδετο ἔργα</TextUnit>
    <TextUnit id="14006" loc="23.25">πρηνέα πὰρ λεχέεσσι Μενοιτιάδαο τανύσσας</TextUnit>
    <TextUnit id="14007" loc="23.26">ἐν κονίῃς: οἳ δ' ἔντε' ἀφωπλίζοντο ἕκαστος</TextUnit>
    <TextUnit id="14008" loc="23.27">χάλκεα μαρμαίροντα, λύον δ' ὑψηχέας ἵππους,</TextUnit>
    <TextUnit id="14009" loc="23.28">κὰδ δ' ἷζον παρὰ νηὶ̈ ποδώκεος Αἰακίδαο</TextUnit>
    <TextUnit id="14010" loc="23.29">μυρίοι: αὐτὰρ ὃ τοῖσι τάφον μενοεικέα δαίνυ.</TextUnit>
    <TextUnit id="14011" loc="23.30">πολλοὶ μὲν βόες ἀργοὶ ὀρέχθεον ἀμφὶ σιδήρῳ</TextUnit>
    <TextUnit id="14012" loc="23.31">σφαζόμενοι, πολλοὶ δ' ὄϊες καὶ μηκάδες αἶγες:</TextUnit>
    <TextUnit id="14013" loc="23.32">πολλοὶ δ' ἀργιόδοντες ὕες θαλέθοντες ἀλοιφῇ</TextUnit>
    <TextUnit id="14014" loc="23.33">εὑόμενοι τανύοντο διὰ φλογὸς ̔Ηφαίστοιο:</TextUnit>
    <TextUnit id="14015" loc="23.34">πάντῃ δ' ἀμφὶ νέκυν κοτυλήρυτον ἔρρεεν αἷμα.</TextUnit>
    <TextUnit id="14016" loc="23.35">αὐτὰρ τόν γε ἄνακτα ποδώκεα Πηλεί̈ωνα</TextUnit>
    <TextUnit id="14017" loc="23.36">εἰς ̓Αγαμέμνονα δῖον ἄγον βασιλῆες ̓Αχαιῶν</TextUnit>
    <TextUnit id="14018" loc="23.37">σπουδῇ παρπεπιθόντες ἑταίρου χωόμενον κῆρ.</TextUnit>
    <TextUnit id="14019" loc="23.38">οἳ δ' ὅτε δὴ κλισίην ̓Αγαμέμνονος ἷξον ἰόντες,</TextUnit>
    <TextUnit id="14020" loc="23.39">αὐτίκα κηρύκεσσι λιγυφθόγγοισι κέλευσαν</TextUnit>
    <TextUnit id="14021" loc="23.40">ἀμφὶ πυρὶ στῆσαι τρίποδα μέγαν, εἰ πεπίθοιεν</TextUnit>
    <TextUnit id="14022" loc="23.41">Πηλεί̈δην λούσασθαι ἄπο βρότον αἱματόεντα.</TextUnit>
    <TextUnit id="14023" loc="23.42">αὐτὰρ ὅ γ' ἠρνεῖτο στερεῶς, ἐπὶ δ' ὅρκον ὄμοσσεν:</TextUnit>
    <TextUnit id="14024" loc="23.43">οὐ μὰ Ζῆν', ὅς τίς τε θεῶν ὕπατος καὶ ἄριστος,</TextUnit>
    <TextUnit id="14025" loc="23.44">οὐ θέμις ἐστὶ λοετρὰ καρήατος ἆσσον ἱκέσθαι</TextUnit>
    <TextUnit id="14026" loc="23.45">πρίν γ' ἐνὶ Πάτροκλον θέμεναι πυρὶ σῆμά τε χεῦαι</TextUnit>
    <TextUnit id="14027" loc="23.46">κείρασθαί τε κόμην, ἐπεὶ οὔ μ' ἔτι δεύτερον ὧδε</TextUnit>
    <TextUnit id="14028" loc="23.47">ἵξετ' ἄχος κραδίην ὄφρα ζωοῖσι μετείω.</TextUnit>
    <TextUnit id="14029" loc="23.48">ἀλλ' ἤτοι νῦν μὲν στυγερῇ πειθώμεθα δαιτί:</TextUnit>
    <TextUnit id="14030" loc="23.49">ἠῶθεν δ' ὄτρυνον ἄναξ ἀνδρῶν ̓Αγάμεμνον</TextUnit>
    <TextUnit id="14031" loc="23.50">ὕλην τ' ἀξέμεναι παρά τε σχεῖν ὅσς' ἐπιεικὲς</TextUnit>
    <TextUnit id="14032" loc="23.51">νεκρὸν ἔχοντα νέεσθαι ὑπὸ ζόφον ἠερόεντα,</TextUnit>
    <TextUnit id="14033" loc="23.52">ὄφρ' ἤτοι τοῦτον μὲν ἐπιφλέγῃ ἀκάματον πῦρ</TextUnit>
    <TextUnit id="14034" loc="23.53">θᾶσσον ἀπ' ὀφθαλμῶν, λαοὶ δ' ἐπὶ ἔργα τράπωνται.</TextUnit>
    <TextUnit id="14035" loc="23.54">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο.</TextUnit>
    <TextUnit id="14036" loc="23.55">ἐσσυμένως δ' ἄρα δόρπον ἐφοπλίσσαντες ἕκαστοι</TextUnit>
    <TextUnit id="14037" loc="23.56">δαίνυντ', οὐδέ τι θυμὸς ἐδεύετο δαιτὸς ἐί̈σης.</TextUnit>
    <TextUnit id="14038" loc="23.57">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="14039" loc="23.58">οἳ μὲν κακκείοντες ἔβαν κλισίην δὲ ἕκαστος,</TextUnit>
    <TextUnit id="14040" loc="23.59">Πηλεί̈δης δ' ἐπὶ θινὶ πολυφλοίσβοιο θαλάσσης</TextUnit>
    <TextUnit id="14041" loc="23.60">κεῖτο βαρὺ στενάχων πολέσιν μετὰ Μυρμιδόνεσσιν</TextUnit>
    <TextUnit id="14042" loc="23.61">ἐν καθαρῷ, ὅθι κύματ' ἐπ' ἠϊόνος κλύζεσκον:</TextUnit>
    <TextUnit id="14043" loc="23.62">εὖτε τὸν ὕπνος ἔμαρπτε λύων μελεδήματα θυμοῦ</TextUnit>
    <TextUnit id="14044" loc="23.63">νήδυμος ἀμφιχυθείς: μάλα γὰρ κάμε φαίδιμα γυῖα</TextUnit>
    <TextUnit id="14045" loc="23.64">̔́Εκτορ' ἐπαί̈σσων προτὶ ̓́Ιλιον ἠνεμόεσσαν:</TextUnit>
    <TextUnit id="14046" loc="23.65">ἦλθε δ' ἐπὶ ψυχὴ Πατροκλῆος δειλοῖο</TextUnit>
    <TextUnit id="14047" loc="23.66">πάντ' αὐτῷ μέγεθός τε καὶ ὄμματα κάλ' ἐϊκυῖα</TextUnit>
    <TextUnit id="14048" loc="23.67">καὶ φωνήν, καὶ τοῖα περὶ χροὶ̈ εἵματα ἕστο:</TextUnit>
    <TextUnit id="14049" loc="23.68">στῆ δ' ἄρ' ὑπὲρ κεφαλῆς καί μιν πρὸς μῦθον ἔειπεν:</TextUnit>
    <TextUnit id="14050" loc="23.69">εὕδεις, αὐτὰρ ἐμεῖο λελασμένος ἔπλευ ̓Αχιλλεῦ.</TextUnit>
    <TextUnit id="14051" loc="23.70">οὐ μέν μευ ζώοντος ἀκήδεις, ἀλλὰ θανόντος:</TextUnit>
    <TextUnit id="14052" loc="23.71">θάπτέ με ὅττι τάχιστα πύλας ̓Αί̈δαο περήσω.</TextUnit>
    <TextUnit id="14053" loc="23.72">τῆλέ με εἴργουσι ψυχαὶ εἴδωλα καμόντων,</TextUnit>
    <TextUnit id="14054" loc="23.73">οὐδέ μέ πω μίσγεσθαι ὑπὲρ ποταμοῖο ἐῶσιν,</TextUnit>
    <TextUnit id="14055" loc="23.74">ἀλλ' αὔτως ἀλάλημαι ἀν' εὐρυπυλὲς ̓́Αϊδος δῶ.</TextUnit>
    <TextUnit id="14056" loc="23.75">καί μοι δὸς τὴν χεῖρ': ὀλοφύρομαι, οὐ γὰρ ἔτ' αὖτις</TextUnit>
    <TextUnit id="14057" loc="23.76">νίσομαι ἐξ ̓Αί̈δαο, ἐπήν με πυρὸς λελάχητε.</TextUnit>
    <TextUnit id="14058" loc="23.77">οὐ μὲν γὰρ ζωοί γε φίλων ἀπάνευθεν ἑταίρων</TextUnit>
    <TextUnit id="14059" loc="23.78">βουλὰς ἑζόμενοι βουλεύσομεν, ἀλλ' ἐμὲ μὲν κὴρ</TextUnit>
    <TextUnit id="14060" loc="23.79">ἀμφέχανε στυγερή, ἥ περ λάχε γιγνόμενόν περ:</TextUnit>
    <TextUnit id="14061" loc="23.80">καὶ δὲ σοὶ αὐτῷ μοῖρα, θεοῖς ἐπιείκελ' ̓Αχιλλεῦ,</TextUnit>
    <TextUnit id="14062" loc="23.81">τείχει ὕπο Τρώων εὐηφενέων ἀπολέσθαι.</TextUnit>
    <TextUnit id="14063" loc="23.82">ἄλλο δέ τοι ἐρέω καὶ ἐφήσομαι αἴ κε πίθηαι:</TextUnit>
    <TextUnit id="14064" loc="23.83">μὴ ἐμὰ σῶν ἀπάνευθε τιθήμεναι ὀστέ' ̓Αχιλλεῦ,</TextUnit>
    <TextUnit id="14065" loc="23.84">ἀλλ' ὁμοῦ ὡς ἐτράφημεν ἐν ὑμετέροισι δόμοισιν,</TextUnit>
    <TextUnit id="14066" loc="23.85">εὖτέ με τυτθὸν ἐόντα Μενοίτιος ἐξ ̓Οπόεντος</TextUnit>
    <TextUnit id="14067" loc="23.86">ἤγαγεν ὑμέτερόνδ' ἀνδροκτασίης ὕπο λυγρῆς,</TextUnit>
    <TextUnit id="14068" loc="23.87">ἤματι τῷ ὅτε παῖδα κατέκτανον ̓Αμφιδάμαντος</TextUnit>
    <TextUnit id="14069" loc="23.88">νήπιος οὐκ ἐθέλων ἀμφ' ἀστραγάλοισι χολωθείς:</TextUnit>
    <TextUnit id="14070" loc="23.89">ἔνθά με δεξάμενος ἐν δώμασιν ἱππότα Πηλεὺς</TextUnit>
    <TextUnit id="14071" loc="23.90">ἔτραφέ τ' ἐνδυκέως καὶ σὸν θεράποντ' ὀνόμηνεν:</TextUnit>
    <TextUnit id="14072" loc="23.91">ὣς δὲ καὶ ὀστέα νῶϊν ὁμὴ σορὸς ἀμφικαλύπτοι</TextUnit>
    <TextUnit id="14073" loc="23.92">χρύσεος ἀμφιφορεύς, τόν τοι πόρε πότνια μήτηρ.</TextUnit>
    <TextUnit id="14074" loc="23.93">τὸν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="14075" loc="23.94">τίπτέ μοι ἠθείη κεφαλὴ δεῦρ' εἰλήλουθας</TextUnit>
    <TextUnit id="14076" loc="23.95">καί μοι ταῦτα ἕκαστ' ἐπιτέλλεαι; αὐτὰρ ἐγώ τοι</TextUnit>
    <TextUnit id="14077" loc="23.96">πάντα μάλ' ἐκτελέω καὶ πείσομαι ὡς σὺ κελεύεις.</TextUnit>
    <TextUnit id="14078" loc="23.97">ἀλλά μοι ἆσσον στῆθι: μίνυνθά περ ἀμφιβαλόντε</TextUnit>
    <TextUnit id="14079" loc="23.98">ἀλλήλους ὀλοοῖο τεταρπώμεσθα γόοιο.</TextUnit>
    <TextUnit id="14080" loc="23.99">ὣς ἄρα φωνήσας ὠρέξατο χερσὶ φίλῃσιν</TextUnit>
    <TextUnit id="14081" loc="23.100">οὐδ' ἔλαβε: ψυχὴ δὲ κατὰ χθονὸς ἠύ̈τε καπνὸς</TextUnit>
    <TextUnit id="14082" loc="23.101">ᾤχετο τετριγυῖα: ταφὼν δ' ἀνόρουσεν ̓Αχιλλεὺς</TextUnit>
    <TextUnit id="14083" loc="23.102">χερσί τε συμπλατάγησεν, ἔπος δ' ὀλοφυδνὸν ἔειπεν:</TextUnit>
    <TextUnit id="14084" loc="23.103">ὢ πόποι ἦ ῥά τίς ἐστι καὶ εἰν ̓Αί̈δαο δόμοισι</TextUnit>
    <TextUnit id="14085" loc="23.104">ψυχὴ καὶ εἴδωλον, ἀτὰρ φρένες οὐκ ἔνι πάμπαν:</TextUnit>
    <TextUnit id="14086" loc="23.105">παννυχίη γάρ μοι Πατροκλῆος δειλοῖο</TextUnit>
    <TextUnit id="14087" loc="23.106">ψυχὴ ἐφεστήκει γοόωσά τε μυρομένη τε,</TextUnit>
    <TextUnit id="14088" loc="23.107">καί μοι ἕκαστ' ἐπέτελλεν, ἔϊκτο δὲ θέσκελον αὐτῷ.</TextUnit>
    <TextUnit id="14089" loc="23.108">ὣς φάτο, τοῖσι δὲ πᾶσιν ὑφ' ἵμερον ὦρσε γόοιο:</TextUnit>
    <TextUnit id="14090" loc="23.109">μυρομένοισι δὲ τοῖσι φάνη ῥοδοδάκτυλος ̓Ηὼς</TextUnit>
    <TextUnit id="14091" loc="23.110">ἀμφὶ νέκυν ἐλεεινόν. ἀτὰρ κρείων ̓Αγαμέμνων</TextUnit>
    <TextUnit id="14092" loc="23.111">οὐρῆάς τ' ὄτρυνε καὶ ἀνέρας ἀξέμεν ὕλην</TextUnit>
    <TextUnit id="14093" loc="23.112">πάντοθεν ἐκ κλισιῶν: ἐπὶ δ' ἀνὴρ ἐσθλὸς ὀρώρει</TextUnit>
    <TextUnit id="14094" loc="23.113">Μηριόνης θεράπων ἀγαπήνορος ̓Ιδομενῆος.</TextUnit>
    <TextUnit id="14095" loc="23.114">οἳ δ' ἴσαν ὑλοτόμους πελέκεας ἐν χερσὶν ἔχοντες</TextUnit>
    <TextUnit id="14096" loc="23.115">σειράς τ' εὐπλέκτους: πρὸ δ' ἄρ' οὐρῆες κίον αὐτῶν.</TextUnit>
    <TextUnit id="14097" loc="23.116">πολλὰ δ' ἄναντα κάταντα πάραντά τε δόχμιά τ' ἦλθον:</TextUnit>
    <TextUnit id="14098" loc="23.117">ἀλλ' ὅτε δὴ κνημοὺς προσέβαν πολυπίδακος ̓́Ιδης,</TextUnit>
    <TextUnit id="14099" loc="23.118">αὐτίκ' ἄρα δρῦς ὑψικόμους ταναήκεϊ χαλκῷ</TextUnit>
    <TextUnit id="14100" loc="23.119">τάμνον ἐπειγόμενοι: ταὶ δὲ μεγάλα κτυπέουσαι</TextUnit>
    <TextUnit id="14101" loc="23.120">πῖπτον: τὰς μὲν ἔπειτα διαπλήσσοντες ̓Αχαιοὶ</TextUnit>
    <TextUnit id="14102" loc="23.121">ἔκδεον ἡμιόνων: ταὶ δὲ χθόνα ποσσὶ δατεῦντο</TextUnit>
    <TextUnit id="14103" loc="23.122">ἐλδόμεναι πεδίοιο διὰ ῥωπήϊα πυκνά.</TextUnit>
    <TextUnit id="14104" loc="23.123">πάντες δ' ὑλοτόμοι φιτροὺς φέρον: ὡς γὰρ ἀνώγει</TextUnit>
    <TextUnit id="14105" loc="23.124">Μηριόνης θεράπων ἀγαπήνορος ̓Ιδομενῆος.</TextUnit>
    <TextUnit id="14106" loc="23.125">κὰδ δ' ἄρ' ἐπ' ἀκτῆς βάλλον ἐπισχερώ, ἔνθ' ἄρ' ̓Αχιλλεὺς</TextUnit>
    <TextUnit id="14107" loc="23.126">φράσσατο Πατρόκλῳ μέγα ἠρίον ἠδὲ οἷ αὐτῷ.</TextUnit>
    <TextUnit id="14108" loc="23.127">αὐτὰρ ἐπεὶ πάντῃ παρακάββαλον ἄσπετον ὕλην</TextUnit>
    <TextUnit id="14109" loc="23.128">ἥατ' ἄρ' αὖθι μένοντες ἀολλέες. αὐτὰρ ̓Αχιλλεὺς</TextUnit>
    <TextUnit id="14110" loc="23.129">αὐτίκα Μυρμιδόνεσσι φιλοπτολέμοισι κέλευσε</TextUnit>
    <TextUnit id="14111" loc="23.130">χαλκὸν ζώννυσθαι, ζεῦξαι δ' ὑπ' ὄχεσφιν ἕκαστον</TextUnit>
    <TextUnit id="14112" loc="23.131">ἵππους: οἳ δ' ὄρνυντο καὶ ἐν τεύχεσσιν ἔδυνον,</TextUnit>
    <TextUnit id="14113" loc="23.132">ἂν δ' ἔβαν ἐν δίφροισι παραιβάται ἡνίοχοί τε,</TextUnit>
    <TextUnit id="14114" loc="23.133">πρόσθε μὲν ἱππῆες, μετὰ δὲ νέφος εἵπετο πεζῶν</TextUnit>
    <TextUnit id="14115" loc="23.134">μυρίοι: ἐν δὲ μέσοισι φέρον Πάτροκλον ἑταῖροι.</TextUnit>
    <TextUnit id="14116" loc="23.135">θριξὶ δὲ πάντα νέκυν καταείνυσαν, ἃς ἐπέβαλλον</TextUnit>
    <TextUnit id="14117" loc="23.136">κειρόμενοι: ὄπιθεν δὲ κάρη ἔχε δῖος ̓Αχιλλεὺς</TextUnit>
    <TextUnit id="14118" loc="23.137">ἀχνύμενος: ἕταρον γὰρ ἀμύμονα πέμπ' ̓́Αϊδος δέ.</TextUnit>
    <TextUnit id="14119" loc="23.138">οἳ δ' ὅτε χῶρον ἵκανον ὅθί σφισι πέφραδ' ̓Αχιλλεὺς</TextUnit>
    <TextUnit id="14120" loc="23.139">κάτθεσαν, αἶψα δέ οἱ μενοεικέα νήεον ὕλην.</TextUnit>
    <TextUnit id="14121" loc="23.140">ἔνθ' αὖτ' ἄλλ' ἐνόησε ποδάρκης δῖος ̓Αχιλλεύς:</TextUnit>
    <TextUnit id="14122" loc="23.141">στὰς ἀπάνευθε πυρῆς ξανθὴν ἀπεκείρατο χαίτην,</TextUnit>
    <TextUnit id="14123" loc="23.142">τήν ῥα Σπερχειῷ ποταμῷ τρέφε τηλεθόωσαν:</TextUnit>
    <TextUnit id="14124" loc="23.143">ὀχθήσας δ' ἄρα εἶπεν ἰδὼν ἐπὶ οἴνοπα πόντον:</TextUnit>
    <TextUnit id="14125" loc="23.144">Σπερχεί' ἄλλως σοί γε πατὴρ ἠρήσατο Πηλεὺς</TextUnit>
    <TextUnit id="14126" loc="23.145">κεῖσέ με νοστήσαντα φίλην ἐς πατρίδα γαῖαν</TextUnit>
    <TextUnit id="14127" loc="23.146">σοί τε κόμην κερέειν ῥέξειν θ' ἱερὴν ἑκατόμβην,</TextUnit>
    <TextUnit id="14128" loc="23.147">πεντήκοντα δ' ἔνορχα παρ' αὐτόθι μῆλ' ἱερεύσειν</TextUnit>
    <TextUnit id="14129" loc="23.148">ἐς πηγάς, ὅθι τοι τέμενος βωμός τε θυήεις.</TextUnit>
    <TextUnit id="14130" loc="23.149">ὣς ἠρᾶθ' ὃ γέρων, σὺ δέ οἱ νόον οὐκ ἐτέλεσσας.</TextUnit>
    <TextUnit id="14131" loc="23.150">νῦν δ' ἐπεὶ οὐ νέομαί γε φίλην ἐς πατρίδα γαῖαν</TextUnit>
    <TextUnit id="14132" loc="23.151">Πατρόκλῳ ἥρωϊ κόμην ὀπάσαιμι φέρεσθαι.</TextUnit>
    <TextUnit id="14133" loc="23.152">ὣς εἰπὼν ἐν χερσὶ κόμην ἑτάροιο φίλοιο</TextUnit>
    <TextUnit id="14134" loc="23.153">θῆκεν, τοῖσι δὲ πᾶσιν ὑφ' ἵμερον ὦρσε γόοιο.</TextUnit>
    <TextUnit id="14135" loc="23.154">καί νύ κ' ὀδυρομένοισιν ἔδυ φάος ἠελίοιο</TextUnit>
    <TextUnit id="14136" loc="23.155">εἰ μὴ ̓Αχιλλεὺς αἶψ' ̓Αγαμέμνονι εἶπε παραστάς:</TextUnit>
    <TextUnit id="14137" loc="23.156">̓Ατρεί̈δη, σοὶ γάρ τε μάλιστά γε λαὸς ̓Αχαιῶν</TextUnit>
    <TextUnit id="14138" loc="23.157">πείσονται μύθοισι, γόοιο μὲν ἔστι καὶ ἆσαι,</TextUnit>
    <TextUnit id="14139" loc="23.158">νῦν δ' ἀπὸ πυρκαϊῆς σκέδασον καὶ δεῖπνον ἄνωχθι</TextUnit>
    <TextUnit id="14140" loc="23.159">ὅπλεσθαι: τάδε δ' ἀμφὶ πονησόμεθ' οἷσι μάλιστα</TextUnit>
    <TextUnit id="14141" loc="23.160">κήδεός ἐστι νέκυς: παρὰ δ' οἵ τ' ἀγοὶ ἄμμι μενόντων.</TextUnit>
    <TextUnit id="14142" loc="23.161">αὐτὰρ ἐπεὶ τό γ' ἄκουσεν ἄναξ ἀνδρῶν ̓Αγαμέμνων,</TextUnit>
    <TextUnit id="14143" loc="23.162">αὐτίκα λαὸν μὲν σκέδασεν κατὰ νῆας ἐί̈σας,</TextUnit>
    <TextUnit id="14144" loc="23.163">κηδεμόνες δὲ παρ' αὖθι μένον καὶ νήεον ὕλην,</TextUnit>
    <TextUnit id="14145" loc="23.164">ποίησαν δὲ πυρὴν ἑκατόμπεδον ἔνθα καὶ ἔνθα,</TextUnit>
    <TextUnit id="14146" loc="23.165">ἐν δὲ πυρῇ ὑπάτῃ νεκρὸν θέσαν ἀχνύμενοι κῆρ.</TextUnit>
    <TextUnit id="14147" loc="23.166">πολλὰ δὲ ἴφια μῆλα καὶ εἰλίποδας ἕλικας βοῦς</TextUnit>
    <TextUnit id="14148" loc="23.167">πρόσθε πυρῆς ἔδερόν τε καὶ ἄμφεπον: ἐκ δ' ἄρα πάντων</TextUnit>
    <TextUnit id="14149" loc="23.168">δημὸν ἑλὼν ἐκάλυψε νέκυν μεγάθυμος ̓Αχιλλεὺς</TextUnit>
    <TextUnit id="14150" loc="23.169">ἐς πόδας ἐκ κεφαλῆς, περὶ δὲ δρατὰ σώματα νήει.</TextUnit>
    <TextUnit id="14151" loc="23.170">ἐν δ' ἐτίθει μέλιτος καὶ ἀλείφατος ἀμφιφορῆας</TextUnit>
    <TextUnit id="14152" loc="23.171">πρὸς λέχεα κλίνων: πίσυρας δ' ἐριαύχενας ἵππους</TextUnit>
    <TextUnit id="14153" loc="23.172">ἐσσυμένως ἐνέβαλλε πυρῇ μεγάλα στεναχίζων.</TextUnit>
    <TextUnit id="14154" loc="23.173">ἐννέα τῷ γε ἄνακτι τραπεζῆες κύνες ἦσαν,</TextUnit>
    <TextUnit id="14155" loc="23.174">καὶ μὲν τῶν ἐνέβαλλε πυρῇ δύο δειροτομήσας,</TextUnit>
    <TextUnit id="14156" loc="23.175">δώδεκα δὲ Τρώων μεγαθύμων υἱέας ἐσθλοὺς</TextUnit>
    <TextUnit id="14157" loc="23.176">χαλκῷ δηϊόων: κακὰ δὲ φρεσὶ μήδετο ἔργα:</TextUnit>
    <TextUnit id="14158" loc="23.177">ἐν δὲ πυρὸς μένος ἧκε σιδήρεον ὄφρα νέμοιτο.</TextUnit>
    <TextUnit id="14159" loc="23.178">ᾤμωξέν τ' ἄρ' ἔπειτα, φίλον δ' ὀνόμηνεν ἑταῖρον:</TextUnit>
    <TextUnit id="14160" loc="23.179">χαῖρέ μοι ὦ Πάτροκλε καὶ εἰν ̓Αί̈δαο δόμοισι:</TextUnit>
    <TextUnit id="14161" loc="23.180">πάντα γὰρ ἤδη τοι τελέω τὰ πάροιθεν ὑπέστην,</TextUnit>
    <TextUnit id="14162" loc="23.181">δώδεκα μὲν Τρώων μεγαθύμων υἱέας ἐσθλοὺς</TextUnit>
    <TextUnit id="14163" loc="23.182">τοὺς ἅμα σοὶ πάντας πῦρ ἐσθίει: ̔́Εκτορα δ' οὔ τι</TextUnit>
    <TextUnit id="14164" loc="23.183">δώσω Πριαμίδην πυρὶ δαπτέμεν, ἀλλὰ κύνεσσιν.</TextUnit>
    <TextUnit id="14165" loc="23.184">ὣς φάτ' ἀπειλήσας: τὸν δ' οὐ κύνες ἀμφεπένοντο,</TextUnit>
    <TextUnit id="14166" loc="23.185">ἀλλὰ κύνας μὲν ἄλαλκε Διὸς θυγάτηρ ̓Αφροδίτη</TextUnit>
    <TextUnit id="14167" loc="23.186">ἤματα καὶ νύκτας, ῥοδόεντι δὲ χρῖεν ἐλαίῳ</TextUnit>
    <TextUnit id="14168" loc="23.187">ἀμβροσίῳ, ἵνα μή μιν ἀποδρύφοι ἑλκυστάζων.</TextUnit>
    <TextUnit id="14169" loc="23.188">τῷ δ' ἐπὶ κυάνεον νέφος ἤγαγε Φοῖβος ̓Απόλλων</TextUnit>
    <TextUnit id="14170" loc="23.189">οὐρανόθεν πεδίον δέ, κάλυψε δὲ χῶρον ἅπαντα</TextUnit>
    <TextUnit id="14171" loc="23.190">ὅσσον ἐπεῖχε νέκυς, μὴ πρὶν μένος ἠελίοιο</TextUnit>
    <TextUnit id="14172" loc="23.191">σκήλει' ἀμφὶ περὶ χρόα ἴνεσιν ἠδὲ μέλεσσιν.</TextUnit>
    <TextUnit id="14173" loc="23.192">οὐδὲ πυρὴ Πατρόκλου ἐκαίετο τεθνηῶτος:</TextUnit>
    <TextUnit id="14174" loc="23.193">ἔνθ' αὖτ' ἀλλ' ἐνόησε ποδάρκης δῖος ̓Αχιλλεύς:</TextUnit>
    <TextUnit id="14175" loc="23.194">στὰς ἀπάνευθε πυρῆς δοιοῖς ἠρᾶτ' ἀνέμοισι</TextUnit>
    <TextUnit id="14176" loc="23.195">Βορέῃ καὶ Ζεφύρῳ, καὶ ὑπίσχετο ἱερὰ καλά:</TextUnit>
    <TextUnit id="14177" loc="23.196">πολλὰ δὲ καὶ σπένδων χρυσέῳ δέπαϊ λιτάνευεν</TextUnit>
    <TextUnit id="14178" loc="23.197">ἐλθέμεν, ὄφρα τάχιστα πυρὶ φλεγεθοίατο νεκροί,</TextUnit>
    <TextUnit id="14179" loc="23.198">ὕλη τε σεύαιτο καήμεναι. ὦκα δὲ ̓͂Ιρις</TextUnit>
    <TextUnit id="14180" loc="23.199">ἀράων ἀί̈ουσα μετάγγελος ἦλθ' ἀνέμοισιν.</TextUnit>
    <TextUnit id="14181" loc="23.200">οἳ μὲν ἄρα Ζεφύροιο δυσαέος ἀθρόοι ἔνδον</TextUnit>
    <TextUnit id="14182" loc="23.201">εἰλαπίνην δαίνυντο: θέουσα δὲ ̓͂Ιρις ἐπέστη</TextUnit>
    <TextUnit id="14183" loc="23.202">βηλῷ ἔπι λιθέῳ: τοὶ δ' ὡς ἴδον ὀφθαλμοῖσι</TextUnit>
    <TextUnit id="14184" loc="23.203">πάντες ἀνήϊξαν, κάλεόν τέ μιν εἰς ἓ ἕκαστος:</TextUnit>
    <TextUnit id="14185" loc="23.204">ἣ δ' αὖθ' ἕζεσθαι μὲν ἀνήνατο, εἶπε δὲ μῦθον:</TextUnit>
    <TextUnit id="14186" loc="23.205">οὐχ ἕδος: εἶμι γὰρ αὖτις ἐπ' ̓Ωκεανοῖο ῥέεθρα</TextUnit>
    <TextUnit id="14187" loc="23.206">Αἰθιόπων ἐς γαῖαν, ὅθι ῥέζους' ἑκατόμβας</TextUnit>
    <TextUnit id="14188" loc="23.207">ἀθανάτοις, ἵνα δὴ καὶ ἐγὼ μεταδαίσομαι ἱρῶν.</TextUnit>
    <TextUnit id="14189" loc="23.208">ἀλλ' ̓Αχιλεὺς Βορέην ἠδὲ Ζέφυρον κελαδεινὸν</TextUnit>
    <TextUnit id="14190" loc="23.209">ἐλθεῖν ἀρᾶται, καὶ ὑπίσχεται ἱερὰ καλά,</TextUnit>
    <TextUnit id="14191" loc="23.210">ὄφρα πυρὴν ὄρσητε καήμεναι, ᾗ ἔνι κεῖται</TextUnit>
    <TextUnit id="14192" loc="23.211">Πάτροκλος, τὸν πάντες ἀναστενάχουσιν ̓Αχαιοί.</TextUnit>
    <TextUnit id="14193" loc="23.212">ἣ μὲν ἄρ' ὣς εἰποῦς' ἀπεβήσετο, τοὶ δ' ὀρέοντο</TextUnit>
    <TextUnit id="14194" loc="23.213">ἠχῇ θεσπεσίῃ νέφεα κλονέοντε πάροιθεν.</TextUnit>
    <TextUnit id="14195" loc="23.214">αἶψα δὲ πόντον ἵκανον ἀήμεναι, ὦρτο δὲ κῦμα</TextUnit>
    <TextUnit id="14196" loc="23.215">πνοιῇ ὕπο λιγυρῇ: Τροίην δ' ἐρίβωλον ἱκέσθην,</TextUnit>
    <TextUnit id="14197" loc="23.216">ἐν δὲ πυρῇ πεσέτην, μέγα δ' ἴαχε θεσπιδαὲς πῦρ.</TextUnit>
    <TextUnit id="14198" loc="23.217">παννύχιοι δ' ἄρα τοί γε πυρῆς ἄμυδις φλόγ' ἔβαλλον</TextUnit>
    <TextUnit id="14199" loc="23.218">φυσῶντες λιγέως: ὃ δὲ πάννυχος ὠκὺς ̓Αχιλλεὺς</TextUnit>
    <TextUnit id="14200" loc="23.219">χρυσέου ἐκ κρητῆρος ἑλὼν δέπας ἀμφικύπελλον</TextUnit>
    <TextUnit id="14201" loc="23.220">οἶνον ἀφυσσόμενος χαμάδις χέε, δεῦε δὲ γαῖαν</TextUnit>
    <TextUnit id="14202" loc="23.221">ψυχὴν κικλήσκων Πατροκλῆος δειλοῖο.</TextUnit>
    <TextUnit id="14203" loc="23.222">ὡς δὲ πατὴρ οὗ παιδὸς ὀδύρεται ὀστέα καίων</TextUnit>
    <TextUnit id="14204" loc="23.223">νυμφίου, ὅς τε θανὼν δειλοὺς ἀκάχησε τοκῆας,</TextUnit>
    <TextUnit id="14205" loc="23.224">ὣς ̓Αχιλεὺς ἑτάροιο ὀδύρετο ὀστέα καίων,</TextUnit>
    <TextUnit id="14206" loc="23.225">ἑρπύζων παρὰ πυρκαϊὴν ἁδινὰ στεναχίζων.</TextUnit>
    <TextUnit id="14207" loc="23.226">ἦμος δ' ἑωσφόρος εἶσι φόως ἐρέων ἐπὶ γαῖαν,</TextUnit>
    <TextUnit id="14208" loc="23.227">ὅν τε μέτα κροκόπεπλος ὑπεὶρ ἅλα κίδναται ἠώς,</TextUnit>
    <TextUnit id="14209" loc="23.228">τῆμος πυρκαϊὴ ἐμαραίνετο, παύσατο δὲ φλόξ.</TextUnit>
    <TextUnit id="14210" loc="23.229">οἳ δ' ἄνεμοι πάλιν αὖτις ἔβαν οἶκον δὲ νέεσθαι</TextUnit>
    <TextUnit id="14211" loc="23.230">Θρηί̈κιον κατὰ πόντον: ὃ δ' ἔστενεν οἴδματι θύων.</TextUnit>
    <TextUnit id="14212" loc="23.231">Πηλεί̈δης δ' ἀπὸ πυρκαϊῆς ἑτέρωσε λιασθεὶς</TextUnit>
    <TextUnit id="14213" loc="23.232">κλίνθη κεκμηώς, ἐπὶ δὲ γλυκὺς ὕπνος ὄρουσεν:</TextUnit>
    <TextUnit id="14214" loc="23.233">οἳ δ' ἀμφ' ̓Ατρεί̈ωνα ἀολλέες ἠγερέθοντο:</TextUnit>
    <TextUnit id="14215" loc="23.234">τῶν μιν ἐπερχομένων ὅμαδος καὶ δοῦπος ἔγειρεν,</TextUnit>
    <TextUnit id="14216" loc="23.235">ἕζετο δ' ὀρθωθεὶς καί σφεας πρὸς μῦθον ἔειπεν:</TextUnit>
    <TextUnit id="14217" loc="23.236">̓Ατρεί̈δη τε καὶ ἄλλοι ἀριστῆες Παναχαιῶν,</TextUnit>
    <TextUnit id="14218" loc="23.237">πρῶτον μὲν κατὰ πυρκαϊὴν σβέσατ' αἴθοπι οἴνῳ</TextUnit>
    <TextUnit id="14219" loc="23.238">πᾶσαν, ὁπόσσον ἐπέσχε πυρὸς μένος: αὐτὰρ ἔπειτα</TextUnit>
    <TextUnit id="14220" loc="23.239">ὀστέα Πατρόκλοιο Μενοιτιάδαο λέγωμεν</TextUnit>
    <TextUnit id="14221" loc="23.240">εὖ διαγιγνώσκοντες: ἀριφραδέα δὲ τέτυκται:</TextUnit>
    <TextUnit id="14222" loc="23.241">ἐν μέσσῃ γὰρ ἔκειτο πυρῇ, τοὶ δ' ἄλλοι ἄνευθεν</TextUnit>
    <TextUnit id="14223" loc="23.242">ἐσχατιῇ καίοντ' ἐπιμὶξ ἵπποι τε καὶ ἄνδρες.</TextUnit>
    <TextUnit id="14224" loc="23.243">καὶ τὰ μὲν ἐν χρυσέῃ φιάλῃ καὶ δίπλακι δημῷ</TextUnit>
    <TextUnit id="14225" loc="23.244">θείομεν, εἰς ὅ κεν αὐτὸς ἐγὼν ̓́Αϊδι κεύθωμαι.</TextUnit>
    <TextUnit id="14226" loc="23.245">τύμβον δ' οὐ μάλα πολλὸν ἐγὼ πονέεσθαι ἄνωγα,</TextUnit>
    <TextUnit id="14227" loc="23.246">ἀλλ' ἐπιεικέα τοῖον: ἔπειτα δὲ καὶ τὸν ̓Αχαιοὶ</TextUnit>
    <TextUnit id="14228" loc="23.247">εὐρύν θ' ὑψηλόν τε τιθήμεναι, οἵ κεν ἐμεῖο</TextUnit>
    <TextUnit id="14229" loc="23.248">δεύτεροι ἐν νήεσσι πολυκλήϊσι λίπησθε.</TextUnit>
    <TextUnit id="14230" loc="23.249">ὣς ἔφαθ', οἳ δ' ἐπίθοντο ποδώκεϊ Πηλεί̈ωνι.</TextUnit>
    <TextUnit id="14231" loc="23.250">πρῶτον μὲν κατὰ πυρκαϊὴν σβέσαν αἴθοπι οἴνῳ</TextUnit>
    <TextUnit id="14232" loc="23.251">ὅσσον ἐπὶ φλὸξ ἦλθε, βαθεῖα δὲ κάππεσε τέφρη:</TextUnit>
    <TextUnit id="14233" loc="23.252">κλαίοντες δ' ἑτάροιο ἐνηέος ὀστέα λευκὰ</TextUnit>
    <TextUnit id="14234" loc="23.253">ἄλλεγον ἐς χρυσέην φιάλην καὶ δίπλακα δημόν,</TextUnit>
    <TextUnit id="14235" loc="23.254">ἐν κλισίῃσι δὲ θέντες ἑανῷ λιτὶ κάλυψαν:</TextUnit>
    <TextUnit id="14236" loc="23.255">τορνώσαντο δὲ σῆμα θεμείλιά τε προβάλοντο</TextUnit>
    <TextUnit id="14237" loc="23.256">ἀμφὶ πυρήν: εἶθαρ δὲ χυτὴν ἐπὶ γαῖαν ἔχευαν,</TextUnit>
    <TextUnit id="14238" loc="23.257">χεύαντες δὲ τὸ σῆμα πάλιν κίον. αὐτὰρ ̓Αχιλλεὺς</TextUnit>
    <TextUnit id="14239" loc="23.258">αὐτοῦ λαὸν ἔρυκε καὶ ἵζανεν εὐρὺν ἀγῶνα,</TextUnit>
    <TextUnit id="14240" loc="23.259">νηῶν δ' ἔκφερ' ἄεθλα λέβητάς τε τρίποδάς τε</TextUnit>
    <TextUnit id="14241" loc="23.260">ἵππους θ' ἡμιόνους τε βοῶν τ' ἴφθιμα κάρηνα,</TextUnit>
    <TextUnit id="14242" loc="23.261">ἠδὲ γυναῖκας ἐϋζώνους πολιόν τε σίδηρον.</TextUnit>
    <TextUnit id="14243" loc="23.262">ἱππεῦσιν μὲν πρῶτα ποδώκεσιν ἀγλά' ἄεθλα</TextUnit>
    <TextUnit id="14244" loc="23.263">θῆκε γυναῖκα ἄγεσθαι ἀμύμονα ἔργα ἰδυῖαν</TextUnit>
    <TextUnit id="14245" loc="23.264">καὶ τρίποδ' ὠτώεντα δυωκαιεικοσίμετρον</TextUnit>
    <TextUnit id="14246" loc="23.265">τῷ πρώτῳ: ἀτὰρ αὖ τῷ δευτέρῳ ἵππον ἔθηκεν</TextUnit>
    <TextUnit id="14247" loc="23.266">ἑξέτε' ἀδμήτην βρέφος ἡμίονον κυέουσαν:</TextUnit>
    <TextUnit id="14248" loc="23.267">αὐτὰρ τῷ τριτάτῳ ἄπυρον κατέθηκε λέβητα</TextUnit>
    <TextUnit id="14249" loc="23.268">καλὸν τέσσαρα μέτρα κεχανδότα λευκὸν ἔτ' αὔτως:</TextUnit>
    <TextUnit id="14250" loc="23.269">τῷ δὲ τετάρτῳ θῆκε δύω χρυσοῖο τάλαντα,</TextUnit>
    <TextUnit id="14251" loc="23.270">πέμπτῳ δ' ἀμφίθετον φιάλην ἀπύρωτον ἔθηκε.</TextUnit>
    <TextUnit id="14252" loc="23.271">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14253" loc="23.272">̓Ατρεί̈δη τε καὶ ἄλλοι ἐϋκνήμιδες ̓Αχαιοὶ</TextUnit>
    <TextUnit id="14254" loc="23.273">ἱππῆας τάδ' ἄεθλα δεδεγμένα κεῖτ' ἐν ἀγῶνι.</TextUnit>
    <TextUnit id="14255" loc="23.274">εἰ μὲν νῦν ἐπὶ ἄλλῳ ἀεθλεύοιμεν ̓Αχαιοὶ</TextUnit>
    <TextUnit id="14256" loc="23.275">ἦ τ' ἂν ἐγὼ τὰ πρῶτα λαβὼν κλισίην δὲ φεροίμην.</TextUnit>
    <TextUnit id="14257" loc="23.276">ἴστε γὰρ ὅσσον ἐμοὶ ἀρετῇ περιβάλλετον ἵπποι:</TextUnit>
    <TextUnit id="14258" loc="23.277">ἀθάνατοί τε γάρ εἰσι, Ποσειδάων δὲ πόρ' αὐτοὺς</TextUnit>
    <TextUnit id="14259" loc="23.278">πατρὶ ἐμῷ Πηλῆϊ, ὃ δ' αὖτ' ἐμοὶ ἐγγυάλιξεν.</TextUnit>
    <TextUnit id="14260" loc="23.279">ἀλλ' ἤτοι μὲν ἐγὼ μενέω καὶ μώνυχες ἵπποι:</TextUnit>
    <TextUnit id="14261" loc="23.280">τοίου γὰρ κλέος ἐσθλὸν ἀπώλεσαν ἡνιόχοιο</TextUnit>
    <TextUnit id="14262" loc="23.281">ἠπίου, ὅς σφωϊν μάλα πολλάκις ὑγρὸν ἔλαιον</TextUnit>
    <TextUnit id="14263" loc="23.282">χαιτάων κατέχευε λοέσσας ὕδατι λευκῷ.</TextUnit>
    <TextUnit id="14264" loc="23.283">τὸν τώ γ' ἑσταότες πενθείετον, οὔδεϊ δέ σφι</TextUnit>
    <TextUnit id="14265" loc="23.284">χαῖται ἐρηρέδαται, τὼ δ' ἕστατον ἀχνυμένω κῆρ.</TextUnit>
    <TextUnit id="14266" loc="23.285">ἄλλοι δὲ στέλλεσθε κατὰ στρατόν, ὅς τις ̓Αχαιῶν</TextUnit>
    <TextUnit id="14267" loc="23.286">ἵπποισίν τε πέποιθε καὶ ἅρμασι κολλητοῖσιν.</TextUnit>
    <TextUnit id="14268" loc="23.287">ὣς φάτο Πηλεί̈δης, ταχέες δ' ἱππῆες ἄγερθεν.</TextUnit>
    <TextUnit id="14269" loc="23.288">ὦρτο πολὺ πρῶτος μὲν ἄναξ ἀνδρῶν Εὔμηλος</TextUnit>
    <TextUnit id="14270" loc="23.289">̓Αδμήτου φίλος υἱός, ὃς ἱπποσύνῃ ἐκέκαστο:</TextUnit>
    <TextUnit id="14271" loc="23.290">τῷ δ' ἐπὶ Τυδεί̈δης ὦρτο κρατερὸς Διομήδης,</TextUnit>
    <TextUnit id="14272" loc="23.291">ἵππους δὲ Τρῳοὺς ὕπαγε ζυγόν, οὕς ποτ' ἀπηύρα</TextUnit>
    <TextUnit id="14273" loc="23.292">Αἰνείαν, ἀτὰρ αὐτὸν ὑπεξεσάωσεν ̓Απόλλων.</TextUnit>
    <TextUnit id="14274" loc="23.293">τῷ δ' ἄρ' ἐπ' ̓Ατρεί̈δης ὦρτο ξανθὸς Μενέλαος</TextUnit>
    <TextUnit id="14275" loc="23.294">διογενής, ὑπὸ δὲ ζυγὸν ἤγαγεν ὠκέας ἵππους</TextUnit>
    <TextUnit id="14276" loc="23.295">Αἴθην τὴν ̓Αγαμεμνονέην τὸν ἑόν τε Πόδαργον:</TextUnit>
    <TextUnit id="14277" loc="23.296">τὴν ̓Αγαμέμνονι δῶκ' ̓Αγχισιάδης ̓Εχέπωλος</TextUnit>
    <TextUnit id="14278" loc="23.297">δῶρ', ἵνα μή οἱ ἕποιθ' ὑπὸ ̓́Ιλιον ἠνεμόεσσαν,</TextUnit>
    <TextUnit id="14279" loc="23.298">ἀλλ' αὐτοῦ τέρποιτο μένων: μέγα γάρ οἱ ἔδωκε</TextUnit>
    <TextUnit id="14280" loc="23.299">Ζεὺς ἄφενος, ναῖεν δ' ὅ γ' ἐν εὐρυχόρῳ Σικυῶνι:</TextUnit>
    <TextUnit id="14281" loc="23.300">τὴν ὅ γ' ὑπὸ ζυγὸν ἦγε μέγα δρόμου ἰσχανόωσαν.</TextUnit>
    <TextUnit id="14282" loc="23.301">̓Αντίλοχος δὲ τέταρτος ἐύ̈τριχας ὁπλίσαθ' ἵππους,</TextUnit>
    <TextUnit id="14283" loc="23.302">Νέστορος ἀγλαὸς υἱὸς ὑπερθύμοιο ἄνακτος</TextUnit>
    <TextUnit id="14284" loc="23.303">τοῦ Νηληϊάδαο: Πυλοιγενέες δέ οἱ ἵπποι</TextUnit>
    <TextUnit id="14285" loc="23.304">ὠκύποδες φέρον ἅρμα: πατὴρ δέ οἱ ἄγχι παραστὰς</TextUnit>
    <TextUnit id="14286" loc="23.305">μυθεῖτ' εἰς ἀγαθὰ φρονέων νοέοντι καὶ αὐτῷ:</TextUnit>
    <TextUnit id="14287" loc="23.306">̓Αντίλοχ' ἤτοι μέν σε νέον περ ἐόντ' ἐφίλησαν</TextUnit>
    <TextUnit id="14288" loc="23.307">Ζεύς τε Ποσειδάων τε, καὶ ἱπποσύνας ἐδίδαξαν</TextUnit>
    <TextUnit id="14289" loc="23.308">παντοίας: τὼ καί σε διδασκέμεν οὔ τι μάλα χρεώ:</TextUnit>
    <TextUnit id="14290" loc="23.309">οἶσθα γὰρ εὖ περὶ τέρμαθ' ἑλισσέμεν: ἀλλά τοι ἵπποι</TextUnit>
    <TextUnit id="14291" loc="23.310">βάρδιστοι θείειν: τώ τ' οἴω λοίγι' ἔσεσθαι.</TextUnit>
    <TextUnit id="14292" loc="23.311">τῶν δ' ἵπποι μὲν ἔασιν ἀφάρτεροι, οὐδὲ μὲν αὐτοὶ</TextUnit>
    <TextUnit id="14293" loc="23.312">πλείονα ἴσασιν σέθεν αὐτοῦ μητίσασθαι.</TextUnit>
    <TextUnit id="14294" loc="23.313">ἀλλ' ἄγε δὴ σὺ φίλος μῆτιν ἐμβάλλεο θυμῷ</TextUnit>
    <TextUnit id="14295" loc="23.314">παντοίην, ἵνα μή σε παρεκπροφύγῃσιν ἄεθλα.</TextUnit>
    <TextUnit id="14296" loc="23.315">μήτι τοι δρυτόμος μέγ' ἀμείνων ἠὲ βίηφι:</TextUnit>
    <TextUnit id="14297" loc="23.316">μήτι δ' αὖτε κυβερνήτης ἐνὶ οἴνοπι πόντῳ</TextUnit>
    <TextUnit id="14298" loc="23.317">νῆα θοὴν ἰθύνει ἐρεχθομένην ἀνέμοισι:</TextUnit>
    <TextUnit id="14299" loc="23.318">μήτι δ' ἡνίοχος περιγίγνεται ἡνιόχοιο.</TextUnit>
    <TextUnit id="14300" loc="23.319">ἀλλ' ὃς μέν θ' ἵπποισι καὶ ἅρμασιν οἷσι πεποιθὼς</TextUnit>
    <TextUnit id="14301" loc="23.320">ἀφραδέως ἐπὶ πολλὸν ἑλίσσεται ἔνθα καὶ ἔνθα,</TextUnit>
    <TextUnit id="14302" loc="23.321">ἵπποι δὲ πλανόωνται ἀνὰ δρόμον, οὐδὲ κατίσχει:</TextUnit>
    <TextUnit id="14303" loc="23.322">ὃς δέ κε κέρδεα εἰδῇ ἐλαύνων ἥσσονας ἵππους,</TextUnit>
    <TextUnit id="14304" loc="23.323">αἰεὶ τέρμ' ὁρόων στρέφει ἐγγύθεν, οὐδέ ἑ λήθει</TextUnit>
    <TextUnit id="14305" loc="23.324">ὅππως τὸ πρῶτον τανύσῃ βοέοισιν ἱμᾶσιν,</TextUnit>
    <TextUnit id="14306" loc="23.325">ἀλλ' ἔχει ἀσφαλέως καὶ τὸν προὔχοντα δοκεύει.</TextUnit>
    <TextUnit id="14307" loc="23.326">σῆμα δέ τοι ἐρέω μάλ' ἀριφραδές, οὐδέ σε λήσει.</TextUnit>
    <TextUnit id="14308" loc="23.327">ἕστηκε ξύλον αὖον ὅσον τ' ὄργυι' ὑπὲρ αἴης</TextUnit>
    <TextUnit id="14309" loc="23.328">ἢ δρυὸς ἢ πεύκης: τὸ μὲν οὐ καταπύθεται ὄμβρῳ,</TextUnit>
    <TextUnit id="14310" loc="23.329">λᾶε δὲ τοῦ ἑκάτερθεν ἐρηρέδαται δύο λευκὼ</TextUnit>
    <TextUnit id="14311" loc="23.330">ἐν ξυνοχῇσιν ὁδοῦ, λεῖος δ' ἱππόδρομος ἀμφὶς</TextUnit>
    <TextUnit id="14312" loc="23.331">ἤ τευ σῆμα βροτοῖο πάλαι κατατεθνηῶτος,</TextUnit>
    <TextUnit id="14313" loc="23.332">ἢ τό γε νύσσα τέτυκτο ἐπὶ προτέρων ἀνθρώπων,</TextUnit>
    <TextUnit id="14314" loc="23.333">καὶ νῦν τέρματ' ἔθηκε ποδάρκης δῖος ̓Αχιλλεύς.</TextUnit>
    <TextUnit id="14315" loc="23.334">τῷ σὺ μάλ' ἐγχρίμψας ἐλάαν σχεδὸν ἅρμα καὶ ἵππους,</TextUnit>
    <TextUnit id="14316" loc="23.335">αὐτὸς δὲ κλινθῆναι ἐϋπλέκτῳ ἐνὶ δίφρῳ</TextUnit>
    <TextUnit id="14317" loc="23.336">ἦκ' ἐπ' ἀριστερὰ τοῖιν: ἀτὰρ τὸν δεξιὸν ἵππον</TextUnit>
    <TextUnit id="14318" loc="23.337">κένσαι ὁμοκλήσας, εἶξαί τέ οἱ ἡνία χερσίν.</TextUnit>
    <TextUnit id="14319" loc="23.338">ἐν νύσσῃ δέ τοι ἵππος ἀριστερὸς ἐγχριμφθήτω,</TextUnit>
    <TextUnit id="14320" loc="23.339">ὡς ἄν τοι πλήμνη γε δοάσσεται ἄκρον ἱκέσθαι</TextUnit>
    <TextUnit id="14321" loc="23.340">κύκλου ποιητοῖο: λίθου δ' ἀλέασθαι ἐπαυρεῖν,</TextUnit>
    <TextUnit id="14322" loc="23.341">μή πως ἵππους τε τρώσῃς κατά θ' ἅρματα ἄξῃς:</TextUnit>
    <TextUnit id="14323" loc="23.342">χάρμα δὲ τοῖς ἄλλοισιν, ἐλεγχείη δὲ σοὶ αὐτῷ</TextUnit>
    <TextUnit id="14324" loc="23.343">ἔσσεται: ἀλλὰ φίλος φρονέων πεφυλαγμένος εἶναι.</TextUnit>
    <TextUnit id="14325" loc="23.344">εἰ γάρ κ' ἐν νύσσῃ γε παρεξελάσῃσθα διώκων,</TextUnit>
    <TextUnit id="14326" loc="23.345">οὐκ ἔσθ' ὅς κέ ς' ἕλῃσι μετάλμενος οὐδὲ παρέλθῃ,</TextUnit>
    <TextUnit id="14327" loc="23.346">οὐδ' εἴ κεν μετόπισθεν ̓Αρίονα δῖον ἐλαύνοι</TextUnit>
    <TextUnit id="14328" loc="23.347">̓Αδρήστου ταχὺν ἵππον, ὃς ἐκ θεόφιν γένος ἦεν,</TextUnit>
    <TextUnit id="14329" loc="23.348">ἢ τοὺς Λαομέδοντος, οἳ ἐνθάδε γ' ἔτραφεν ἐσθλοί.</TextUnit>
    <TextUnit id="14330" loc="23.349">ὣς εἰπὼν Νέστωρ Νηλήϊος ἂψ ἐνὶ χώρῃ</TextUnit>
    <TextUnit id="14331" loc="23.350">ἕζετ', ἐπεὶ ᾧ παιδὶ ἑκάστου πείρατ' ἔειπε.</TextUnit>
    <TextUnit id="14332" loc="23.351">Μηριόνης δ' ἄρα πέμπτος ἐύ̈τριχας ὁπλίσαθ' ἵππους.</TextUnit>
    <TextUnit id="14333" loc="23.352">ἂν δ' ἔβαν ἐς δίφρους, ἐν δὲ κλήρους ἐβάλοντο:</TextUnit>
    <TextUnit id="14334" loc="23.353">πάλλ' ̓Αχιλεύς, ἐκ δὲ κλῆρος θόρε Νεστορίδαο</TextUnit>
    <TextUnit id="14335" loc="23.354">̓Αντιλόχου: μετὰ τὸν δ' ἔλαχε κρείων Εὔμηλος:</TextUnit>
    <TextUnit id="14336" loc="23.355">τῷ δ' ἄρ' ἐπ' ̓Ατρεί̈δης δουρὶ κλειτὸς Μενέλαος,</TextUnit>
    <TextUnit id="14337" loc="23.356">τῷ δ' ἐπὶ Μηριόνης λάχ' ἐλαυνέμεν: ὕστατος αὖτε</TextUnit>
    <TextUnit id="14338" loc="23.357">Τυδεί̈δης ὄχ' ἄριστος ἐὼν λάχ' ἐλαυνέμεν ἵππους.</TextUnit>
    <TextUnit id="14339" loc="23.358">στὰν δὲ μεταστοιχί, σήμηνε δὲ τέρματ' ̓Αχιλλεὺς</TextUnit>
    <TextUnit id="14340" loc="23.359">τηλόθεν ἐν λείῳ πεδίῳ: παρὰ δὲ σκοπὸν εἷσεν</TextUnit>
    <TextUnit id="14341" loc="23.360">ἀντίθεον Φοίνικα ὀπάονα πατρὸς ἑοῖο,</TextUnit>
    <TextUnit id="14342" loc="23.361">ὡς μεμνέῳτο δρόμους καὶ ἀληθείην ἀποείποι.</TextUnit>
    <TextUnit id="14343" loc="23.362">οἳ δ' ἅμα πάντες ἐφ' ἵπποιιν μάστιγας ἄειραν,</TextUnit>
    <TextUnit id="14344" loc="23.363">πέπληγόν θ' ἱμᾶσιν, ὁμόκλησάν τ' ἐπέεσσιν</TextUnit>
    <TextUnit id="14345" loc="23.364">ἐσσυμένως: οἳ δ' ὦκα διέπρησσον πεδίοιο</TextUnit>
    <TextUnit id="14346" loc="23.365">νόσφι νεῶν ταχέως: ὑπὸ δὲ στέρνοισι κονίη</TextUnit>
    <TextUnit id="14347" loc="23.366">ἵστατ' ἀειρομένη ὥς τε νέφος ἠὲ θύελλα,</TextUnit>
    <TextUnit id="14348" loc="23.367">χαῖται δ' ἐρρώοντο μετὰ πνοιῇς ἀνέμοιο.</TextUnit>
    <TextUnit id="14349" loc="23.368">ἅρματα δ' ἄλλοτε μὲν χθονὶ πίλνατο πουλυβοτείρῃ,</TextUnit>
    <TextUnit id="14350" loc="23.369">ἄλλοτε δ' ἀί̈ξασκε μετήορα: τοὶ δ' ἐλατῆρες</TextUnit>
    <TextUnit id="14351" loc="23.370">ἕστασαν ἐν δίφροισι, πάτασσε δὲ θυμὸς ἑκάστου</TextUnit>
    <TextUnit id="14352" loc="23.371">νίκης ἱεμένων: κέκλοντο δὲ οἷσιν ἕκαστος</TextUnit>
    <TextUnit id="14353" loc="23.372">ἵπποις, οἳ δ' ἐπέτοντο κονίοντες πεδίοιο.</TextUnit>
    <TextUnit id="14354" loc="23.373">ἀλλ' ὅτε δὴ πύματον τέλεον δρόμον ὠκέες ἵπποι</TextUnit>
    <TextUnit id="14355" loc="23.374">ἂψ ἐφ' ἁλὸς πολιῆς, τότε δὴ ἀρετή γε ἑκάστου</TextUnit>
    <TextUnit id="14356" loc="23.375">φαίνετ', ἄφαρ δ' ἵπποισι τάθη δρόμος: ὦκα δ' ἔπειτα</TextUnit>
    <TextUnit id="14357" loc="23.376">αἳ Φηρητιάδαο ποδώκεες ἔκφερον ἵπποι.</TextUnit>
    <TextUnit id="14358" loc="23.377">τὰς δὲ μετ' ἐξέφερον Διομήδεος ἄρσενες ἵπποι</TextUnit>
    <TextUnit id="14359" loc="23.378">Τρώϊοι, οὐδέ τι πολλὸν ἄνευθ' ἔσαν, ἀλλὰ μάλ' ἐγγύς:</TextUnit>
    <TextUnit id="14360" loc="23.379">αἰεὶ γὰρ δίφρου ἐπιβησομένοισιν ἐί̈κτην,</TextUnit>
    <TextUnit id="14361" loc="23.380">πνοιῇ δ' Εὐμήλοιο μετάφρενον εὐρέε τ' ὤμω</TextUnit>
    <TextUnit id="14362" loc="23.381">θέρμετ': ἐπ' αὐτῷ γὰρ κεφαλὰς καταθέντε πετέσθην.</TextUnit>
    <TextUnit id="14363" loc="23.382">καί νύ κεν ἢ παρέλασς' ἢ ἀμφήριστον ἔθηκεν,</TextUnit>
    <TextUnit id="14364" loc="23.383">εἰ μὴ Τυδέος υἷϊ κοτέσσατο Φοῖβος ̓Απόλλων,</TextUnit>
    <TextUnit id="14365" loc="23.384">ὅς ῥά οἱ ἐκ χειρῶν ἔβαλεν μάστιγα φαεινήν.</TextUnit>
    <TextUnit id="14366" loc="23.385">τοῖο δ' ἀπ' ὀφθαλμῶν χύτο δάκρυα χωομένοιο,</TextUnit>
    <TextUnit id="14367" loc="23.386">οὕνεκα τὰς μὲν ὅρα ἔτι καὶ πολὺ μᾶλλον ἰούσας,</TextUnit>
    <TextUnit id="14368" loc="23.387">οἳ δέ οἱ ἐβλάφθησαν ἄνευ κέντροιο θέοντες.</TextUnit>
    <TextUnit id="14369" loc="23.388">οὐδ' ἄρ' ̓Αθηναίην ἐλεφηράμενος λάθ' ̓Απόλλων</TextUnit>
    <TextUnit id="14370" loc="23.389">Τυδεί̈δην, μάλα δ' ὦκα μετέσσυτο ποιμένα λαῶν,</TextUnit>
    <TextUnit id="14371" loc="23.390">δῶκε δέ οἱ μάστιγα, μένος δ' ἵπποισιν ἐνῆκεν:</TextUnit>
    <TextUnit id="14372" loc="23.391">ἣ δὲ μετ' ̓Αδμήτου υἱὸν κοτέους' ἐβεβήκει,</TextUnit>
    <TextUnit id="14373" loc="23.392">ἵππειον δέ οἱ ἦξε θεὰ ζυγόν: αἳ δέ οἱ ἵπποι</TextUnit>
    <TextUnit id="14374" loc="23.393">ἀμφὶς ὁδοῦ δραμέτην, ῥυμὸς δ' ἐπὶ γαῖαν ἐλύσθη.</TextUnit>
    <TextUnit id="14375" loc="23.394">αὐτὸς δ' ἐκ δίφροιο παρὰ τροχὸν ἐξεκυλίσθη,</TextUnit>
    <TextUnit id="14376" loc="23.395">ἀγκῶνάς τε περιδρύφθη στόμα τε ῥῖνάς τε,</TextUnit>
    <TextUnit id="14377" loc="23.396">θρυλίχθη δὲ μέτωπον ἐπ' ὀφρύσι: τὼ δέ οἱ ὄσσε</TextUnit>
    <TextUnit id="14378" loc="23.397">δακρυόφι πλῆσθεν, θαλερὴ δέ οἱ ἔσχετο φωνή.</TextUnit>
    <TextUnit id="14379" loc="23.398">Τυδεί̈δης δὲ παρατρέψας ἔχε μώνυχας ἵππους,</TextUnit>
    <TextUnit id="14380" loc="23.399">πολλὸν τῶν ἄλλων ἐξάλμενος: ἐν γὰρ ̓Αθήνη</TextUnit>
    <TextUnit id="14381" loc="23.400">ἵπποις ἧκε μένος καὶ ἐπ' αὐτῷ κῦδος ἔθηκε.</TextUnit>
    <TextUnit id="14382" loc="23.401">τῷ δ' ἄρ' ἐπ' ̓Ατρεί̈δης εἶχε ξανθὸς Μενέλαος.</TextUnit>
    <TextUnit id="14383" loc="23.402">̓Αντίλοχος δ' ἵπποισιν ἐκέκλετο πατρὸς ἑοῖο:</TextUnit>
    <TextUnit id="14384" loc="23.403">ἔμβητον καὶ σφῶϊ: τιταίνετον ὅττι τάχιστα.</TextUnit>
    <TextUnit id="14385" loc="23.404">ἤτοι μὲν κείνοισιν ἐριζέμεν οὔ τι κελεύω</TextUnit>
    <TextUnit id="14386" loc="23.405">Τυδεί̈δεω ἵπποισι δαί̈φρονος, οἷσιν ̓Αθήνη</TextUnit>
    <TextUnit id="14387" loc="23.406">νῦν ὤρεξε τάχος καὶ ἐπ' αὐτῷ κῦδος ἔθηκεν:</TextUnit>
    <TextUnit id="14388" loc="23.407">ἵππους δ' ̓Ατρεί̈δαο κιχάνετε, μὴ δὲ λίπησθον,</TextUnit>
    <TextUnit id="14389" loc="23.408">καρπαλίμως, μὴ σφῶϊν ἐλεγχείην καταχεύῃ</TextUnit>
    <TextUnit id="14390" loc="23.409">Αἴθη θῆλυς ἐοῦσα: τί ἢ λείπεσθε φέριστοι;</TextUnit>
    <TextUnit id="14391" loc="23.410">ὧδε γὰρ ἐξερέω, καὶ μὴν τετελεσμένον ἔσται:</TextUnit>
    <TextUnit id="14392" loc="23.411">οὐ σφῶϊν κομιδὴ παρὰ Νέστορι ποιμένι λαῶν</TextUnit>
    <TextUnit id="14393" loc="23.412">ἔσσεται, αὐτίκα δ' ὔμμε κατακτενεῖ ὀξέϊ χαλκῷ,</TextUnit>
    <TextUnit id="14394" loc="23.413">αἴ κ' ἀποκηδήσαντε φερώμεθα χεῖρον ἄεθλον.</TextUnit>
    <TextUnit id="14395" loc="23.414">ἀλλ' ἐφομαρτεῖτον καὶ σπεύδετον ὅττι τάχιστα:</TextUnit>
    <TextUnit id="14396" loc="23.415">ταῦτα δ' ἐγὼν αὐτὸς τεχνήσομαι ἠδὲ νοήσω</TextUnit>
    <TextUnit id="14397" loc="23.416">στεινωπῷ ἐν ὁδῷ παραδύμεναι, οὐδέ με λήσει.</TextUnit>
    <TextUnit id="14398" loc="23.417">ὣς ἔφαθ', οἳ δὲ ἄνακτος ὑποδείσαντες ὁμοκλὴν</TextUnit>
    <TextUnit id="14399" loc="23.418">μᾶλλον ἐπιδραμέτην ὀλίγον χρόνον: αἶψα δ' ἔπειτα</TextUnit>
    <TextUnit id="14400" loc="23.419">στεῖνος ὁδοῦ κοίλης ἴδεν ̓Αντίλοχος μενεχάρμης.</TextUnit>
    <TextUnit id="14401" loc="23.420">ῥωχμὸς ἔην γαίης, ᾗ χειμέριον ἀλὲν ὕδωρ</TextUnit>
    <TextUnit id="14402" loc="23.421">ἐξέρρηξεν ὁδοῖο, βάθυνε δὲ χῶρον ἅπαντα:</TextUnit>
    <TextUnit id="14403" loc="23.422">τῇ ῥ' εἶχεν Μενέλαος ἁματροχιὰς ἀλεείνων.</TextUnit>
    <TextUnit id="14404" loc="23.423">̓Αντίλοχος δὲ παρατρέψας ἔχε μώνυχας ἵππους</TextUnit>
    <TextUnit id="14405" loc="23.424">ἐκτὸς ὁδοῦ, ὀλίγον δὲ παρακλίνας ἐδίωκεν.</TextUnit>
    <TextUnit id="14406" loc="23.425">̓Ατρεί̈δης δ' ἔδεισε καὶ ̓Αντιλόχῳ ἐγεγώνει:</TextUnit>
    <TextUnit id="14407" loc="23.426">̓Αντίλοχ' ἀφραδέως ἱππάζεαι, ἀλλ' ἄνεχ' ἵππους:</TextUnit>
    <TextUnit id="14408" loc="23.427">στεινωπὸς γὰρ ὁδός, τάχα δ' εὐρυτέρη παρελάσσαι:</TextUnit>
    <TextUnit id="14409" loc="23.428">μή πως ἀμφοτέρους δηλήσεαι ἅρματι κύρσας.</TextUnit>
    <TextUnit id="14410" loc="23.429">ὣς ἔφατ', ̓Αντίλοχος δ' ἔτι καὶ πολὺ μᾶλλον ἔλαυνε</TextUnit>
    <TextUnit id="14411" loc="23.430">κέντρῳ ἐπισπέρχων ὡς οὐκ ἀί̈οντι ἐοικώς.</TextUnit>
    <TextUnit id="14412" loc="23.431">ὅσσα δὲ δίσκου οὖρα κατωμαδίοιο πέλονται,</TextUnit>
    <TextUnit id="14413" loc="23.432">ὅν τ' αἰζηὸς ἀφῆκεν ἀνὴρ πειρώμενος ἥβης,</TextUnit>
    <TextUnit id="14414" loc="23.433">τόσσον ἐπιδραμέτην: αἳ δ' ἠρώησαν ὀπίσσω</TextUnit>
    <TextUnit id="14415" loc="23.434">̓Ατρεί̈δεω: αὐτὸς γὰρ ἑκὼν μεθέηκεν ἐλαύνειν</TextUnit>
    <TextUnit id="14416" loc="23.435">μή πως συγκύρσειαν ὁδῷ ἔνι μώνυχες ἵπποι,</TextUnit>
    <TextUnit id="14417" loc="23.436">δίφρους τ' ἀνστρέψειαν ἐϋπλεκέας, κατὰ δ' αὐτοὶ</TextUnit>
    <TextUnit id="14418" loc="23.437">ἐν κονίῃσι πέσοιεν ἐπειγόμενοι περὶ νίκης.</TextUnit>
    <TextUnit id="14419" loc="23.438">τὸν καὶ νεικείων προσέφη ξανθὸς Μενέλαος:</TextUnit>
    <TextUnit id="14420" loc="23.439">̓Αντίλοχ' οὔ τις σεῖο βροτῶν ὀλοώτερος ἄλλος:</TextUnit>
    <TextUnit id="14421" loc="23.440">ἔρρ', ἐπεὶ οὔ ς' ἔτυμόν γε φάμεν πεπνῦσθαι ̓Αχαιοί.</TextUnit>
    <TextUnit id="14422" loc="23.441">ἀλλ' οὐ μὰν οὐδ' ὧς ἄτερ ὅρκου οἴσῃ ἄεθλον.</TextUnit>
    <TextUnit id="14423" loc="23.442">ὣς εἰπὼν ἵπποισιν ἐκέκλετο φώνησέν τε:</TextUnit>
    <TextUnit id="14424" loc="23.443">μή μοι ἐρύκεσθον μὴ δ' ἕστατον ἀχνυμένω κῆρ.</TextUnit>
    <TextUnit id="14425" loc="23.444">φθήσονται τούτοισι πόδες καὶ γοῦνα καμόντα</TextUnit>
    <TextUnit id="14426" loc="23.445">ἢ ὑμῖν: ἄμφω γὰρ ἀτέμβονται νεότητος.</TextUnit>
    <TextUnit id="14427" loc="23.446">ὣς ἔφαθ', οἳ δὲ ἄνακτος ὑποδείσαντες ὁμοκλὴν</TextUnit>
    <TextUnit id="14428" loc="23.447">μᾶλλον ἐπιδραμέτην, τάχα δέ σφισιν ἄγχι γένοντο.</TextUnit>
    <TextUnit id="14429" loc="23.448">̓Αργεῖοι δ' ἐν ἀγῶνι καθήμενοι εἰσορόωντο</TextUnit>
    <TextUnit id="14430" loc="23.449">ἵππους: τοὶ δὲ πέτοντο κονίοντες πεδίοιο.</TextUnit>
    <TextUnit id="14431" loc="23.450">πρῶτος δ' ̓Ιδομενεὺς Κρητῶν ἀγὸς ἐφράσαθ' ἵππους:</TextUnit>
    <TextUnit id="14432" loc="23.451">ἧστο γὰρ ἐκτὸς ἀγῶνος ὑπέρτατος ἐν περιωπῇ:</TextUnit>
    <TextUnit id="14433" loc="23.452">τοῖο δ' ἄνευθεν ἐόντος ὁμοκλητῆρος ἀκούσας</TextUnit>
    <TextUnit id="14434" loc="23.453">ἔγνω, φράσσατο δ' ἵππον ἀριπρεπέα προὔχοντα,</TextUnit>
    <TextUnit id="14435" loc="23.454">ὃς τὸ μὲν ἄλλο τόσον φοῖνιξ ἦν, ἐν δὲ μετώπῳ</TextUnit>
    <TextUnit id="14436" loc="23.455">λευκὸν σῆμα τέτυκτο περίτροχον ἠύ̈τε μήνη.</TextUnit>
    <TextUnit id="14437" loc="23.456">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14438" loc="23.457">ὦ φίλοι ̓Αργείων ἡγήτορες ἠδὲ μέδοντες</TextUnit>
    <TextUnit id="14439" loc="23.458">οἶος ἐγὼν ἵππους αὐγάζομαι ἦε καὶ ὑμεῖς;</TextUnit>
    <TextUnit id="14440" loc="23.459">ἄλλοι μοι δοκέουσι παροίτεροι ἔμμεναι ἵπποι,</TextUnit>
    <TextUnit id="14441" loc="23.460">ἄλλος δ' ἡνίοχος ἰνδάλλεται: αἳ δέ που αὐτοῦ</TextUnit>
    <TextUnit id="14442" loc="23.461">ἔβλαβεν ἐν πεδίῳ, αἳ κεῖσέ γε φέρτεραι ἦσαν:</TextUnit>
    <TextUnit id="14443" loc="23.462">ἤτοι γὰρ τὰς πρῶτα ἴδον περὶ τέρμα βαλούσας,</TextUnit>
    <TextUnit id="14444" loc="23.463">νῦν δ' οὔ πῃ δύναμαι ἰδέειν: πάντῃ δέ μοι ὄσσε</TextUnit>
    <TextUnit id="14445" loc="23.464">Τρωϊκὸν ἂμ πεδίον παπταίνετον εἰσορόωντι:</TextUnit>
    <TextUnit id="14446" loc="23.465">ἦε τὸν ἡνίοχον φύγον ἡνία, οὐδὲ δυνάσθη</TextUnit>
    <TextUnit id="14447" loc="23.466">εὖ σχεθέειν περὶ τέρμα καὶ οὐκ ἐτύχησεν ἑλίξας:</TextUnit>
    <TextUnit id="14448" loc="23.467">ἔνθά μιν ἐκπεσέειν ὀί̈ω σύν θ' ἅρματα ἆξαι,</TextUnit>
    <TextUnit id="14449" loc="23.468">αἳ δ' ἐξηρώησαν, ἐπεὶ μένος ἔλλαβε θυμόν.</TextUnit>
    <TextUnit id="14450" loc="23.469">ἀλλὰ ἴδεσθε καὶ ὔμμες ἀνασταδόν: οὐ γὰρ ἔγωγε</TextUnit>
    <TextUnit id="14451" loc="23.470">εὖ διαγιγνώσκω: δοκέει δέ μοι ἔμμεναι ἀνὴρ</TextUnit>
    <TextUnit id="14452" loc="23.471">Αἰτωλὸς γενεήν, μετὰ δ' ̓Αργείοισιν ἀνάσσει</TextUnit>
    <TextUnit id="14453" loc="23.472">Τυδέος ἱπποδάμου υἱὸς κρατερὸς Διομήδης.</TextUnit>
    <TextUnit id="14454" loc="23.473">τὸν δ' αἰσχρῶς ἐνένιπεν ̓Οϊλῆος ταχὺς Αἴας:</TextUnit>
    <TextUnit id="14455" loc="23.474">̓Ιδομενεῦ τί πάρος λαβρεύεαι; αἳ δέ τ' ἄνευθεν</TextUnit>
    <TextUnit id="14456" loc="23.475">ἵπποι ἀερσίποδες πολέος πεδίοιο δίενται.</TextUnit>
    <TextUnit id="14457" loc="23.476">οὔτε νεώτατός ἐσσι μετ' ̓Αργείοισι τοσοῦτον,</TextUnit>
    <TextUnit id="14458" loc="23.477">οὔτέ τοι ὀξύτατον κεφαλῆς ἐκδέρκεται ὄσσε:</TextUnit>
    <TextUnit id="14459" loc="23.478">ἀλλ' αἰεὶ μύθοις λαβρεύεαι: οὐδέ τί σε χρὴ</TextUnit>
    <TextUnit id="14460" loc="23.479">λαβραγόρην ἔμεναι: πάρα γὰρ καὶ ἀμείνονες ἄλλοι.</TextUnit>
    <TextUnit id="14461" loc="23.480">ἵπποι δ' αὐταὶ ἔασι παροίτεραι, αἳ τὸ πάρος περ,</TextUnit>
    <TextUnit id="14462" loc="23.481">Εὐμήλου, ἐν δ' αὐτὸς ἔχων εὔληρα βέβηκε.</TextUnit>
    <TextUnit id="14463" loc="23.482">τὸν δὲ χολωσάμενος Κρητῶν ἀγὸς ἀντίον ηὔδα:</TextUnit>
    <TextUnit id="14464" loc="23.483">Αἶαν νεῖκος ἄριστε κακοφραδὲς ἄλλά τε πάντα</TextUnit>
    <TextUnit id="14465" loc="23.484">δεύεαι ̓Αργείων, ὅτι τοι νόος ἐστὶν ἀπηνής.</TextUnit>
    <TextUnit id="14466" loc="23.485">δεῦρό νυν ἢ τρίποδος περιδώμεθον ἠὲ λέβητος,</TextUnit>
    <TextUnit id="14467" loc="23.486">ἴστορα δ' ̓Ατρεί̈δην ̓Αγαμέμνονα θείομεν ἄμφω,</TextUnit>
    <TextUnit id="14468" loc="23.487">ὁππότεραι πρόσθ' ἵπποι, ἵνα γνώῃς ἀποτίνων.</TextUnit>
    <TextUnit id="14469" loc="23.488">ὣς ἔφατ', ὄρνυτο δ' αὐτίκ' ̓Οϊλῆος ταχὺς Αἴας</TextUnit>
    <TextUnit id="14470" loc="23.489">χωόμενος χαλεποῖσιν ἀμείψασθαι ἐπέεσσι:</TextUnit>
    <TextUnit id="14471" loc="23.490">καί νύ κε δὴ προτέρω ἔτ' ἔρις γένετ' ἀμφοτέροισιν,</TextUnit>
    <TextUnit id="14472" loc="23.491">εἰ μὴ ̓Αχιλλεὺς αὐτὸς ἀνίστατο καὶ φάτο μῦθον:</TextUnit>
    <TextUnit id="14473" loc="23.492">μηκέτι νῦν χαλεποῖσιν ἀμείβεσθον ἐπέεσσιν</TextUnit>
    <TextUnit id="14474" loc="23.493">Αἶαν ̓Ιδομενεῦ τε κακοῖς, ἐπεὶ οὐδὲ ἔοικε.</TextUnit>
    <TextUnit id="14475" loc="23.494">καὶ δ' ἄλλῳ νεμεσᾶτον ὅτις τοιαῦτά γε ῥέζοι.</TextUnit>
    <TextUnit id="14476" loc="23.495">ἀλλ' ὑμεῖς ἐν ἀγῶνι καθήμενοι εἰσοράασθε</TextUnit>
    <TextUnit id="14477" loc="23.496">ἵππους: οἳ δὲ τάχ' αὐτοὶ ἐπειγόμενοι περὶ νίκης</TextUnit>
    <TextUnit id="14478" loc="23.497">ἐνθάδ' ἐλεύσονται: τότε δὲ γνώσεσθε ἕκαστος</TextUnit>
    <TextUnit id="14479" loc="23.498">ἵππους ̓Αργείων, οἳ δεύτεροι οἵ τε πάροιθεν.</TextUnit>
    <TextUnit id="14480" loc="23.499">ὣς φάτο, Τυδεί̈δης δὲ μάλα σχεδὸν ἦλθε διώκων,</TextUnit>
    <TextUnit id="14481" loc="23.500">μάστι δ' αἰὲν ἔλαυνε κατωμαδόν: οἳ δέ οἱ ἵπποι</TextUnit>
    <TextUnit id="14482" loc="23.501">ὑψός' ἀειρέσθην ῥίμφα πρήσσοντε κέλευθον.</TextUnit>
    <TextUnit id="14483" loc="23.502">αἰεὶ δ' ἡνίοχον κονίης ῥαθάμιγγες ἔβαλλον,</TextUnit>
    <TextUnit id="14484" loc="23.503">ἅρματα δὲ χρυσῷ πεπυκασμένα κασσιτέρῳ τε</TextUnit>
    <TextUnit id="14485" loc="23.504">ἵπποις ὠκυπόδεσσιν ἐπέτρεχον: οὐδέ τι πολλὴ</TextUnit>
    <TextUnit id="14486" loc="23.505">γίγνετ' ἐπισσώτρων ἁρματροχιὴ κατόπισθεν</TextUnit>
    <TextUnit id="14487" loc="23.506">ἐν λεπτῇ κονίῃ: τὼ δὲ σπεύδοντε πετέσθην.</TextUnit>
    <TextUnit id="14488" loc="23.507">στῆ δὲ μέσῳ ἐν ἀγῶνι, πολὺς δ' ἀνεκήκιεν ἱδρὼς</TextUnit>
    <TextUnit id="14489" loc="23.508">ἵππων ἔκ τε λόφων καὶ ἀπὸ στέρνοιο χαμᾶζε.</TextUnit>
    <TextUnit id="14490" loc="23.509">αὐτὸς δ' ἐκ δίφροιο χαμαὶ θόρε παμφανόωντος,</TextUnit>
    <TextUnit id="14491" loc="23.510">κλῖνε δ' ἄρα μάστιγα ποτὶ ζυγόν: οὐδὲ μάτησεν</TextUnit>
    <TextUnit id="14492" loc="23.511">ἴφθιμος Σθένελος, ἀλλ' ἐσσυμένως λάβ' ἄεθλον,</TextUnit>
    <TextUnit id="14493" loc="23.512">δῶκε δ' ἄγειν ἑτάροισιν ὑπερθύμοισι γυναῖκα</TextUnit>
    <TextUnit id="14494" loc="23.513">καὶ τρίποδ' ὠτώεντα φέρειν: ὃ δ' ἔλυεν ὑφ' ἵππους.</TextUnit>
    <TextUnit id="14495" loc="23.514">τῷ δ' ἄρ' ἐπ' ̓Αντίλοχος Νηλήϊος ἤλασεν ἵππους</TextUnit>
    <TextUnit id="14496" loc="23.515">κέρδεσιν, οὔ τι τάχει γε, παραφθάμενος Μενέλαον:</TextUnit>
    <TextUnit id="14497" loc="23.516">ἀλλὰ καὶ ὧς Μενέλαος ἔχ' ἐγγύθεν ὠκέας ἵππους.</TextUnit>
    <TextUnit id="14498" loc="23.517">ὅσσον δὲ τροχοῦ ἵππος ἀφίσταται, ὅς ῥα ἄνακτα</TextUnit>
    <TextUnit id="14499" loc="23.518">ἕλκῃσιν πεδίοιο τιταινόμενος σὺν ὄχεσφι:</TextUnit>
    <TextUnit id="14500" loc="23.519">τοῦ μέν τε ψαύουσιν ἐπισσώτρου τρίχες ἄκραι</TextUnit>
    <TextUnit id="14501" loc="23.520">οὐραῖαι: ὃ δέ τ' ἄγχι μάλα τρέχει, οὐδέ τι πολλὴ</TextUnit>
    <TextUnit id="14502" loc="23.521">χώρη μεσσηγὺς πολέος πεδίοιο θέοντος:</TextUnit>
    <TextUnit id="14503" loc="23.522">τόσσον δὴ Μενέλαος ἀμύμονος ̓Αντιλόχοιο</TextUnit>
    <TextUnit id="14504" loc="23.523">λείπετ': ἀτὰρ τὰ πρῶτα καὶ ἐς δίσκουρα λέλειπτο,</TextUnit>
    <TextUnit id="14505" loc="23.524">ἀλλά μιν αἶψα κίχανεν: ὀφέλλετο γὰρ μένος ἠὺ̈</TextUnit>
    <TextUnit id="14506" loc="23.525">ἵππου τῆς ̓Αγαμεμνονέης καλλίτριχος Αἴθης:</TextUnit>
    <TextUnit id="14507" loc="23.526">εἰ δέ κ' ἔτι προτέρω γένετο δρόμος ἀμφοτέροισι,</TextUnit>
    <TextUnit id="14508" loc="23.527">τώ κέν μιν παρέλασς' οὐδ' ἀμφήριστον ἔθηκεν.</TextUnit>
    <TextUnit id="14509" loc="23.528">αὐτὰρ Μηριόνης θεράπων ἐὺ̈ς ̓Ιδομενῆος</TextUnit>
    <TextUnit id="14510" loc="23.529">λείπετ' ἀγακλῆος Μενελάου δουρὸς ἐρωήν:</TextUnit>
    <TextUnit id="14511" loc="23.530">βάρδιστοι μὲν γάρ οἱ ἔσαν καλλίτριχες ἵπποι,</TextUnit>
    <TextUnit id="14512" loc="23.531">ἤκιστος δ' ἦν αὐτὸς ἐλαυνέμεν ἅρμ' ἐν ἀγῶνι.</TextUnit>
    <TextUnit id="14513" loc="23.532">υἱὸς δ' ̓Αδμήτοιο πανύστατος ἤλυθεν ἄλλων</TextUnit>
    <TextUnit id="14514" loc="23.533">ἕλκων ἅρματα καλὰ ἐλαύνων πρόσσοθεν ἵππους.</TextUnit>
    <TextUnit id="14515" loc="23.534">τὸν δὲ ἰδὼν ᾤκτειρε ποδάρκης δῖος ̓Αχιλλεύς,</TextUnit>
    <TextUnit id="14516" loc="23.535">στὰς δ' ἄρ' ἐν ̓Αργείοις ἔπεα πτερόεντ' ἀγόρευε:</TextUnit>
    <TextUnit id="14517" loc="23.536">λοῖσθος ἀνὴρ ὤριστος ἐλαύνει μώνυχας ἵππους:</TextUnit>
    <TextUnit id="14518" loc="23.537">ἀλλ' ἄγε δή οἱ δῶμεν ἀέθλιον ὡς ἐπιεικὲς</TextUnit>
    <TextUnit id="14519" loc="23.538">δεύτερ': ἀτὰρ τὰ πρῶτα φερέσθω Τυδέος υἱός.</TextUnit>
    <TextUnit id="14520" loc="23.539">ὣς ἔφαθ', οἳ δ' ἄρα πάντες ἐπῄνεον ὡς ἐκέλευε.</TextUnit>
    <TextUnit id="14521" loc="23.540">καί νύ κέ οἱ πόρεν ἵππον, ἐπῄνησαν γὰρ ̓Αχαιοί,</TextUnit>
    <TextUnit id="14522" loc="23.541">εἰ μὴ ἄρ' ̓Αντίλοχος μεγαθύμου Νέστορος υἱὸς</TextUnit>
    <TextUnit id="14523" loc="23.542">Πηλεί̈δην ̓Αχιλῆα δίκῃ ἠμείψατ' ἀναστάς:</TextUnit>
    <TextUnit id="14524" loc="23.543">ὦ ̓Αχιλεῦ μάλα τοι κεχολώσομαι αἴ κε τελέσσῃς</TextUnit>
    <TextUnit id="14525" loc="23.544">τοῦτο ἔπος: μέλλεις γὰρ ἀφαιρήσεσθαι ἄεθλον</TextUnit>
    <TextUnit id="14526" loc="23.545">τὰ φρονέων ὅτι οἱ βλάβεν ἅρματα καὶ ταχέ' ἵππω</TextUnit>
    <TextUnit id="14527" loc="23.546">αὐτός τ' ἐσθλὸς ἐών: ἀλλ' ὤφελεν ἀθανάτοισιν</TextUnit>
    <TextUnit id="14528" loc="23.547">εὔχεσθαι: τό κεν οὔ τι πανύστατος ἦλθε διώκων.</TextUnit>
    <TextUnit id="14529" loc="23.548">εἰ δέ μιν οἰκτίρεις καί τοι φίλος ἔπλετο θυμῷ</TextUnit>
    <TextUnit id="14530" loc="23.549">ἔστί τοι ἐν κλισίῃ χρυσὸς πολύς, ἔστι δὲ χαλκὸς</TextUnit>
    <TextUnit id="14531" loc="23.550">καὶ πρόβατ', εἰσὶ δέ τοι δμῳαὶ καὶ μώνυχες ἵπποι:</TextUnit>
    <TextUnit id="14532" loc="23.551">τῶν οἱ ἔπειτ' ἀνελὼν δόμεναι καὶ μεῖζον ἄεθλον</TextUnit>
    <TextUnit id="14533" loc="23.552">ἠὲ καὶ αὐτίκα νῦν, ἵνα ς' αἰνήσωσιν ̓Αχαιοί.</TextUnit>
    <TextUnit id="14534" loc="23.553">τὴν δ' ἐγὼ οὐ δώσω: περὶ δ' αὐτῆς πειρηθήτω</TextUnit>
    <TextUnit id="14535" loc="23.554">ἀνδρῶν ὅς κ' ἐθέλῃσιν ἐμοὶ χείρεσσι μάχεσθαι.</TextUnit>
    <TextUnit id="14536" loc="23.555">ὣς φάτο, μείδησεν δὲ ποδάρκης δῖος ̓Αχιλλεὺς</TextUnit>
    <TextUnit id="14537" loc="23.556">χαίρων ̓Αντιλόχῳ, ὅτι οἱ φίλος ἦεν ἑταῖρος:</TextUnit>
    <TextUnit id="14538" loc="23.557">καί μιν ἀμειβόμενος ἔπεα πτερόεντα προσηύδα:</TextUnit>
    <TextUnit id="14539" loc="23.558">̓Αντίλοχ', εἰ μὲν δή με κελεύεις οἴκοθεν ἄλλο</TextUnit>
    <TextUnit id="14540" loc="23.559">Εὐμήλῳ ἐπιδοῦναι, ἐγὼ δέ κε καὶ τὸ τελέσσω.</TextUnit>
    <TextUnit id="14541" loc="23.560">δώσω οἱ θώρηκα, τὸν ̓Αστεροπαῖον ἀπηύρων</TextUnit>
    <TextUnit id="14542" loc="23.561">χάλκεον, ᾧ πέρι χεῦμα φαεινοῦ κασσιτέροιο</TextUnit>
    <TextUnit id="14543" loc="23.562">ἀμφιδεδίνηται: πολέος δέ οἱ ἄξιος ἔσται.</TextUnit>
    <TextUnit id="14544" loc="23.563">ἦ ῥα, καὶ Αὐτομέδοντι φίλῳ ἐκέλευσεν ἑταίρῳ</TextUnit>
    <TextUnit id="14545" loc="23.564">οἰσέμεναι κλισίηθεν: ὃ δ' ᾤχετο καί οἱ ἔνεικεν,</TextUnit>
    <TextUnit id="14546" loc="23.565">Εὐμήλῳ δ' ἐν χερσὶ τίθει: ὃ δὲ δέξατο χαίρων.</TextUnit>
    <TextUnit id="14547" loc="23.566">τοῖσι δὲ καὶ Μενέλαος ἀνίστατο θυμὸν ἀχεύων</TextUnit>
    <TextUnit id="14548" loc="23.567">̓Αντιλόχῳ ἄμοτον κεχολωμένος: ἐν δ' ἄρα κῆρυξ</TextUnit>
    <TextUnit id="14549" loc="23.568">χειρὶ σκῆπτρον ἔθηκε, σιωπῆσαί τε κέλευσεν</TextUnit>
    <TextUnit id="14550" loc="23.569">̓Αργείους: ὃ δ' ἔπειτα μετηύδα ἰσόθεος φώς:</TextUnit>
    <TextUnit id="14551" loc="23.570">̓Αντίλοχε πρόσθεν πεπνυμένε ποῖον ἔρεξας.</TextUnit>
    <TextUnit id="14552" loc="23.571">ᾔσχυνας μὲν ἐμὴν ἀρετήν, βλάψας δέ μοι ἵππους</TextUnit>
    <TextUnit id="14553" loc="23.572">τοὺς σοὺς πρόσθε βαλών, οἵ τοι πολὺ χείρονες ἦσαν.</TextUnit>
    <TextUnit id="14554" loc="23.573">ἀλλ' ἄγετ' ̓Αργείων ἡγήτορες ἠδὲ μέδοντες</TextUnit>
    <TextUnit id="14555" loc="23.574">ἐς μέσον ἀμφοτέροισι δικάσσατε, μὴ δ' ἐπ' ἀρωγῇ,</TextUnit>
    <TextUnit id="14556" loc="23.575">μή ποτέ τις εἴπῃσιν ̓Αχαιῶν χαλκοχιτώνων:</TextUnit>
    <TextUnit id="14557" loc="23.576">̓Αντίλοχον ψεύδεσσι βιησάμενος Μενέλαος</TextUnit>
    <TextUnit id="14558" loc="23.577">οἴχεται ἵππον ἄγων, ὅτι οἱ πολὺ χείρονες ἦσαν</TextUnit>
    <TextUnit id="14559" loc="23.578">ἵπποι, αὐτὸς δὲ κρείσσων ἀρετῇ τε βίῃ τε.</TextUnit>
    <TextUnit id="14560" loc="23.579">εἰ δ' ἄγ' ἐγὼν αὐτὸς δικάσω, καί μ' οὔ τινά φημι</TextUnit>
    <TextUnit id="14561" loc="23.580">ἄλλον ἐπιπλήξειν Δαναῶν: ἰθεῖα γὰρ ἔσται.</TextUnit>
    <TextUnit id="14562" loc="23.581">̓Αντίλοχ' εἰ δ' ἄγε δεῦρο διοτρεφές, ἣ θέμις ἐστί,</TextUnit>
    <TextUnit id="14563" loc="23.582">στὰς ἵππων προπάροιθε καὶ ἅρματος, αὐτὰρ ἱμάσθλην</TextUnit>
    <TextUnit id="14564" loc="23.583">χερσὶν ἔχε ῥαδινήν, ᾗ περ τὸ πρόσθεν ἔλαυνες,</TextUnit>
    <TextUnit id="14565" loc="23.584">ἵππων ἁψάμενος γαιήοχον ἐννοσίγαιον</TextUnit>
    <TextUnit id="14566" loc="23.585">ὄμνυθι μὴ μὲν ἑκὼν τὸ ἐμὸν δόλῳ ἅρμα πεδῆσαι.</TextUnit>
    <TextUnit id="14567" loc="23.586">τὸν δ' αὖτ' ̓Αντίλοχος πεπνυμένος ἀντίον ηὔδα:</TextUnit>
    <TextUnit id="14568" loc="23.587">ἄνσχεο νῦν: πολλὸν γὰρ ἔγωγε νεώτερός εἰμι</TextUnit>
    <TextUnit id="14569" loc="23.588">σεῖο ἄναξ Μενέλαε, σὺ δὲ πρότερος καὶ ἀρείων.</TextUnit>
    <TextUnit id="14570" loc="23.589">οἶσθ' οἷαι νέου ἀνδρὸς ὑπερβασίαι τελέθουσι:</TextUnit>
    <TextUnit id="14571" loc="23.590">κραιπνότερος μὲν γάρ τε νόος, λεπτὴ δέ τε μῆτις.</TextUnit>
    <TextUnit id="14572" loc="23.591">τώ τοι ἐπιτλήτω κραδίη: ἵππον δέ τοι αὐτὸς</TextUnit>
    <TextUnit id="14573" loc="23.592">δώσω, τὴν ἀρόμην. εἰ καί νύ κεν οἴκοθεν ἄλλο</TextUnit>
    <TextUnit id="14574" loc="23.593">μεῖζον ἐπαιτήσειας, ἄφαρ κέ τοι αὐτίκα δοῦναι</TextUnit>
    <TextUnit id="14575" loc="23.594">βουλοίμην ἢ σοί γε διοτρεφὲς ἤματα πάντα</TextUnit>
    <TextUnit id="14576" loc="23.595">ἐκ θυμοῦ πεσέειν καὶ δαίμοσιν εἶναι ἀλιτρός.</TextUnit>
    <TextUnit id="14577" loc="23.596">ἦ ῥα καὶ ἵππον ἄγων μεγαθύμου Νέστορος υἱὸς</TextUnit>
    <TextUnit id="14578" loc="23.597">ἐν χείρεσσι τίθει Μενελάου: τοῖο δὲ θυμὸς</TextUnit>
    <TextUnit id="14579" loc="23.598">ἰάνθη ὡς εἴ τε περὶ σταχύεσσιν ἐέρση</TextUnit>
    <TextUnit id="14580" loc="23.599">ληί̈ου ἀλδήσκοντος, ὅτε φρίσσουσιν ἄρουραι:</TextUnit>
    <TextUnit id="14581" loc="23.600">ὣς ἄρα σοὶ Μενέλαε μετὰ φρεσὶ θυμὸς ἰάνθη.</TextUnit>
    <TextUnit id="14582" loc="23.601">καί μιν φωνήσας ἔπεα πτερόεντα προσηύδα:</TextUnit>
    <TextUnit id="14583" loc="23.602">̓Αντίλοχε νῦν μέν τοι ἐγὼν ὑποείξομαι αὐτὸς</TextUnit>
    <TextUnit id="14584" loc="23.603">χωόμενος, ἐπεὶ οὔ τι παρήορος οὐδ' ἀεσίφρων</TextUnit>
    <TextUnit id="14585" loc="23.604">ἦσθα πάρος: νῦν αὖτε νόον νίκησε νεοίη.</TextUnit>
    <TextUnit id="14586" loc="23.605">δεύτερον αὖτ' ἀλέασθαι ἀμείνονας ἠπεροπεύειν.</TextUnit>
    <TextUnit id="14587" loc="23.606">οὐ γάρ κέν με τάχ' ἄλλος ἀνὴρ παρέπεισεν ̓Αχαιῶν.</TextUnit>
    <TextUnit id="14588" loc="23.607">ἀλλὰ σὺ γὰρ δὴ πολλὰ πάθες καὶ πολλὰ μόγησας</TextUnit>
    <TextUnit id="14589" loc="23.608">σός τε πατὴρ ἀγαθὸς καὶ ἀδελφεὸς εἵνεκ' ἐμεῖο:</TextUnit>
    <TextUnit id="14590" loc="23.609">τώ τοι λισσομένῳ ἐπιπείσομαι, ἠδὲ καὶ ἵππον</TextUnit>
    <TextUnit id="14591" loc="23.610">δώσω ἐμήν περ ἐοῦσαν, ἵνα γνώωσι καὶ οἵδε</TextUnit>
    <TextUnit id="14592" loc="23.611">ὡς ἐμὸς οὔ ποτε θυμὸς ὑπερφίαλος καὶ ἀπηνής.</TextUnit>
    <TextUnit id="14593" loc="23.612">ἦ ῥα, καὶ ̓Αντιλόχοιο Νοήμονι δῶκεν ἑταίρῳ</TextUnit>
    <TextUnit id="14594" loc="23.613">ἵππον ἄγειν: ὃ δ' ἔπειτα λέβηθ' ἕλε παμφανόωντα.</TextUnit>
    <TextUnit id="14595" loc="23.614">Μηριόνης δ' ἀνάειρε δύω χρυσοῖο τάλαντα</TextUnit>
    <TextUnit id="14596" loc="23.615">τέτρατος, ὡς ἔλασεν. πέμπτον δ' ὑπελείπετ' ἄεθλον,</TextUnit>
    <TextUnit id="14597" loc="23.616">ἀμφίθετος φιάλη: τὴν Νέστορι δῶκεν ̓Αχιλλεὺς</TextUnit>
    <TextUnit id="14598" loc="23.617">̓Αργείων ἀν' ἀγῶνα φέρων, καὶ ἔειπε παραστάς:</TextUnit>
    <TextUnit id="14599" loc="23.618">τῆ νῦν, καὶ σοὶ τοῦτο γέρον κειμήλιον ἔστω</TextUnit>
    <TextUnit id="14600" loc="23.619">Πατρόκλοιο τάφου μνῆμ' ἔμμεναι: οὐ γὰρ ἔτ' αὐτὸν</TextUnit>
    <TextUnit id="14601" loc="23.620">ὄψῃ ἐν ̓Αργείοισι: δίδωμι δέ τοι τόδ' ἄεθλον</TextUnit>
    <TextUnit id="14602" loc="23.621">αὔτως: οὐ γὰρ πύξ γε μαχήσεαι, οὐδὲ παλαίσεις,</TextUnit>
    <TextUnit id="14603" loc="23.622">οὐδ' ἔτ' ἀκοντιστὺν ἐσδύσεαι, οὐδὲ πόδεσσι</TextUnit>
    <TextUnit id="14604" loc="23.623">θεύσεαι: ἤδη γὰρ χαλεπὸν κατὰ γῆρας ἐπείγει.</TextUnit>
    <TextUnit id="14605" loc="23.624">ὣς εἰπὼν ἐν χερσὶ τίθει: ὃ δ' ἐδέξατο χαίρων,</TextUnit>
    <TextUnit id="14606" loc="23.625">καί μιν φωνήσας ἔπεα πτερόεντα προσηύδα:</TextUnit>
    <TextUnit id="14607" loc="23.626">ναὶ δὴ ταῦτά γε πάντα τέκος κατὰ μοῖραν ἔειπες:</TextUnit>
    <TextUnit id="14608" loc="23.627">οὐ γὰρ ἔτ' ἔμπεδα γυῖα φίλος πόδες, οὐδέ τι χεῖρες</TextUnit>
    <TextUnit id="14609" loc="23.628">ὤμων ἀμφοτέρωθεν ἐπαί̈σσονται ἐλαφραί.</TextUnit>
    <TextUnit id="14610" loc="23.629">εἴθ' ὣς ἡβώοιμι βίη τέ μοι ἔμπεδος εἴη</TextUnit>
    <TextUnit id="14611" loc="23.630">ὡς ὁπότε κρείοντ' ̓Αμαρυγκέα θάπτον ̓Επειοὶ</TextUnit>
    <TextUnit id="14612" loc="23.631">Βουπρασίῳ, παῖδες δ' ἔθεσαν βασιλῆος ἄεθλα:</TextUnit>
    <TextUnit id="14613" loc="23.632">ἔνθ' οὔ τίς μοι ὁμοῖος ἀνὴρ γένετ', οὔτ' ἄρ' ̓Επειῶν</TextUnit>
    <TextUnit id="14614" loc="23.633">οὔτ' αὐτῶν Πυλίων οὔτ' Αἰτωλῶν μεγαθύμων.</TextUnit>
    <TextUnit id="14615" loc="23.634">πὺξ μὲν ἐνίκησα Κλυτομήδεα ̓́Ηνοπος υἱόν,</TextUnit>
    <TextUnit id="14616" loc="23.635">̓Αγκαῖον δὲ πάλῃ Πλευρώνιον, ὅς μοι ἀνέστη:</TextUnit>
    <TextUnit id="14617" loc="23.636">̓́Ιφικλον δὲ πόδεσσι παρέδραμον ἐσθλὸν ἐόντα,</TextUnit>
    <TextUnit id="14618" loc="23.637">δουρὶ δ' ὑπειρέβαλον Φυλῆά τε καὶ Πολύδωρον.</TextUnit>
    <TextUnit id="14619" loc="23.638">οἴοισίν μ' ἵπποισι παρήλασαν ̓Ακτορίωνε</TextUnit>
    <TextUnit id="14620" loc="23.639">πλήθει πρόσθε βαλόντες ἀγασσάμενοι περὶ νίκης,</TextUnit>
    <TextUnit id="14621" loc="23.640">οὕνεκα δὴ τὰ μέγιστα παρ' αὐτόθι λείπετ' ἄεθλα.</TextUnit>
    <TextUnit id="14622" loc="23.641">οἳ δ' ἄρ' ἔσαν δίδυμοι: ὃ μὲν ἔμπεδον ἡνιόχευεν,</TextUnit>
    <TextUnit id="14623" loc="23.642">ἔμπεδον ἡνιόχευ', ὃ δ' ἄρα μάστιγι κέλευεν.</TextUnit>
    <TextUnit id="14624" loc="23.643">ὥς ποτ' ἔον: νῦν αὖτε νεώτεροι ἀντιοώντων</TextUnit>
    <TextUnit id="14625" loc="23.644">ἔργων τοιούτων: ἐμὲ δὲ χρὴ γήραϊ λυγρῷ</TextUnit>
    <TextUnit id="14626" loc="23.645">πείθεσθαι, τότε δ' αὖτε μετέπρεπον ἡρώεσσιν.</TextUnit>
    <TextUnit id="14627" loc="23.646">ἀλλ' ἴθι καὶ σὸν ἑταῖρον ἀέθλοισι κτερέϊζε.</TextUnit>
    <TextUnit id="14628" loc="23.647">τοῦτο δ' ἐγὼ πρόφρων δέχομαι, χαίρει δέ μοι ἦτορ,</TextUnit>
    <TextUnit id="14629" loc="23.648">ὥς μευ ἀεὶ μέμνησαι ἐνηέος, οὐδέ σε λήθω,</TextUnit>
    <TextUnit id="14630" loc="23.649">τιμῆς ἧς τέ μ' ἔοικε τετιμῆσθαι μετ' ̓Αχαιοῖς.</TextUnit>
    <TextUnit id="14631" loc="23.650">σοὶ δὲ θεοὶ τῶνδ' ἀντὶ χάριν μενοεικέα δοῖεν.</TextUnit>
    <TextUnit id="14632" loc="23.651">ὣς φάτο, Πηλεί̈δης δὲ πολὺν καθ' ὅμιλον ̓Αχαιῶν</TextUnit>
    <TextUnit id="14633" loc="23.652">ᾤχετ', ἐπεὶ πάντ' αἶνον ἐπέκλυε Νηλεί̈δαο.</TextUnit>
    <TextUnit id="14634" loc="23.653">αὐτὰρ ὃ πυγμαχίης ἀλεγεινῆς θῆκεν ἄεθλα:</TextUnit>
    <TextUnit id="14635" loc="23.654">ἡμίονον ταλαεργὸν ἄγων κατέδης' ἐν ἀγῶνι</TextUnit>
    <TextUnit id="14636" loc="23.655">ἑξέτε' ἀδμήτην, ἥ τ' ἀλγίστη δαμάσασθαι:</TextUnit>
    <TextUnit id="14637" loc="23.656">τῷ δ' ἄρα νικηθέντι τίθει δέπας ἀμφικύπελλον.</TextUnit>
    <TextUnit id="14638" loc="23.657">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14639" loc="23.658">̓Ατρεί̈δη τε καὶ ἄλλοι ἐϋκνήμιδες ̓Αχαιοὶ</TextUnit>
    <TextUnit id="14640" loc="23.659">ἄνδρε δύω περὶ τῶνδε κελεύομεν, ὥ περ ἀρίστω,</TextUnit>
    <TextUnit id="14641" loc="23.660">πὺξ μάλ' ἀνασχομένω πεπληγέμεν: ᾧ δέ κ' ̓Απόλλων</TextUnit>
    <TextUnit id="14642" loc="23.661">δώῃ καμμονίην, γνώωσι δὲ πάντες ̓Αχαιοί,</TextUnit>
    <TextUnit id="14643" loc="23.662">ἡμίονον ταλαεργὸν ἄγων κλισίην δὲ νεέσθω:</TextUnit>
    <TextUnit id="14644" loc="23.663">αὐτὰρ ὃ νικηθεὶς δέπας οἴσεται ἀμφικύπελλον.</TextUnit>
    <TextUnit id="14645" loc="23.664">ὣς ἔφατ', ὄρνυτο δ' αὐτίκ' ἀνὴρ ἠύ̈ς τε μέγας τε</TextUnit>
    <TextUnit id="14646" loc="23.665">εἰδὼς πυγμαχίης υἱὸς Πανοπῆος ̓Επειός,</TextUnit>
    <TextUnit id="14647" loc="23.666">ἅψατο δ' ἡμιόνου ταλαεργοῦ φώνησέν τε:</TextUnit>
    <TextUnit id="14648" loc="23.667">ἆσσον ἴτω ὅς τις δέπας οἴσεται ἀμφικύπελλον:</TextUnit>
    <TextUnit id="14649" loc="23.668">ἡμίονον δ' οὔ φημί τιν' ἀξέμεν ἄλλον ̓Αχαιῶν</TextUnit>
    <TextUnit id="14650" loc="23.669">πυγμῇ νικήσαντ', ἐπεὶ εὔχομαι εἶναι ἄριστος.</TextUnit>
    <TextUnit id="14651" loc="23.670">ἦ οὐχ ἅλις ὅττι μάχης ἐπιδεύομαι; οὐδ' ἄρα πως ἦν</TextUnit>
    <TextUnit id="14652" loc="23.671">ἐν πάντεσς' ἔργοισι δαήμονα φῶτα γενέσθαι.</TextUnit>
    <TextUnit id="14653" loc="23.672">ὧδε γὰρ ἐξερέω, τὸ δὲ καὶ τετελεσμένον ἔσται:</TextUnit>
    <TextUnit id="14654" loc="23.673">ἀντικρὺ χρόα τε ῥήξω σύν τ' ὀστέ' ἀράξω.</TextUnit>
    <TextUnit id="14655" loc="23.674">κηδεμόνες δέ οἱ ἐνθάδ' ἀολλέες αὖθι μενόντων,</TextUnit>
    <TextUnit id="14656" loc="23.675">οἵ κέ μιν ἐξοίσουσιν ἐμῇς ὑπὸ χερσὶ δαμέντα.</TextUnit>
    <TextUnit id="14657" loc="23.676">ὣς ἔφαθ', οἳ δ' ἄρα πάντες ἀκὴν ἐγένοντο σιωπῇ.</TextUnit>
    <TextUnit id="14658" loc="23.677">Εὐρύαλος δέ οἱ οἶος ἀνίστατο ἰσόθεος φὼς</TextUnit>
    <TextUnit id="14659" loc="23.678">Μηκιστῆος υἱὸς Ταλαϊονίδαο ἄνακτος,</TextUnit>
    <TextUnit id="14660" loc="23.679">ὅς ποτε Θήβας δ' ἦλθε δεδουπότος Οἰδιπόδαο</TextUnit>
    <TextUnit id="14661" loc="23.680">ἐς τάφον: ἔνθα δὲ πάντας ἐνίκα Καδμείωνας.</TextUnit>
    <TextUnit id="14662" loc="23.681">τὸν μὲν Τυδεί̈δης δουρὶ κλυτὸς ἀμφεπονεῖτο</TextUnit>
    <TextUnit id="14663" loc="23.682">θαρσύνων ἔπεσιν, μέγα δ' αὐτῷ βούλετο νίκην.</TextUnit>
    <TextUnit id="14664" loc="23.683">ζῶμα δέ οἱ πρῶτον παρακάββαλεν, αὐτὰρ ἔπειτα</TextUnit>
    <TextUnit id="14665" loc="23.684">δῶκεν ἱμάντας ἐϋτμήτους βοὸς ἀγραύλοιο.</TextUnit>
    <TextUnit id="14666" loc="23.685">τὼ δὲ ζωσαμένω βήτην ἐς μέσσον ἀγῶνα,</TextUnit>
    <TextUnit id="14667" loc="23.686">ἄντα δ' ἀνασχομένω χερσὶ στιβαρῇσιν ἅμ' ἄμφω</TextUnit>
    <TextUnit id="14668" loc="23.687">σύν ῥ' ἔπεσον, σὺν δέ σφι βαρεῖαι χεῖρες ἔμιχθεν.</TextUnit>
    <TextUnit id="14669" loc="23.688">δεινὸς δὲ χρόμαδος γενύων γένετ', ἔρρεε δ' ἱδρὼς</TextUnit>
    <TextUnit id="14670" loc="23.689">πάντοθεν ἐκ μελέων: ἐπὶ δ' ὄρνυτο δῖος ̓Επειός,</TextUnit>
    <TextUnit id="14671" loc="23.690">κόψε δὲ παπτήναντα παρήϊον: οὐδ' ἄρ' ἔτι δὴν</TextUnit>
    <TextUnit id="14672" loc="23.691">ἑστήκειν: αὐτοῦ γὰρ ὑπήριπε φαίδιμα γυῖα.</TextUnit>
    <TextUnit id="14673" loc="23.692">ὡς δ' ὅθ' ὑπὸ φρικὸς Βορέω ἀναπάλλεται ἰχθὺς</TextUnit>
    <TextUnit id="14674" loc="23.693">θίν' ἐν φυκιόεντι, μέλαν δέ ἑ κῦμα κάλυψεν,</TextUnit>
    <TextUnit id="14675" loc="23.694">ὣς πληγεὶς ἀνέπαλτ': αὐτὰρ μεγάθυμος ̓Επειὸς</TextUnit>
    <TextUnit id="14676" loc="23.695">χερσὶ λαβὼν ὤρθωσε: φίλοι δ' ἀμφέσταν ἑταῖροι,</TextUnit>
    <TextUnit id="14677" loc="23.696">οἵ μιν ἄγον δι' ἀγῶνος ἐφελκομένοισι πόδεσσιν</TextUnit>
    <TextUnit id="14678" loc="23.697">αἷμα παχὺ πτύοντα κάρη βάλλονθ' ἑτέρωσε:</TextUnit>
    <TextUnit id="14679" loc="23.698">κὰδ δ' ἀλλοφρονέοντα μετὰ σφίσιν εἷσαν ἄγοντες,</TextUnit>
    <TextUnit id="14680" loc="23.699">αὐτοὶ δ' οἰχόμενοι κόμισαν δέπας ἀμφικύπελλον.</TextUnit>
    <TextUnit id="14681" loc="23.700">Πηλεί̈δης δ' αἶψ' ἄλλα κατὰ τρίτα θῆκεν ἄεθλα</TextUnit>
    <TextUnit id="14682" loc="23.701">δεικνύμενος Δαναοῖσι παλαισμοσύνης ἀλεγεινῆς,</TextUnit>
    <TextUnit id="14683" loc="23.702">τῷ μὲν νικήσαντι μέγαν τρίποδ' ἐμπυριβήτην,</TextUnit>
    <TextUnit id="14684" loc="23.703">τὸν δὲ δυωδεκάβοιον ἐνὶ σφίσι τῖον ̓Αχαιοί:</TextUnit>
    <TextUnit id="14685" loc="23.704">ἀνδρὶ δὲ νικηθέντι γυναῖκ' ἐς μέσσον ἔθηκε,</TextUnit>
    <TextUnit id="14686" loc="23.705">πολλὰ δ' ἐπίστατο ἔργα, τίον δέ ἑ τεσσαράβοιον.</TextUnit>
    <TextUnit id="14687" loc="23.706">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14688" loc="23.707">ὄρνυσθ' οἳ καὶ τούτου ἀέθλου πειρήσεσθον.</TextUnit>
    <TextUnit id="14689" loc="23.708">ὣς ἔφατ', ὦρτο δ' ἔπειτα μέγας Τελαμώνιος Αἴας,</TextUnit>
    <TextUnit id="14690" loc="23.709">ἂν δ' ̓Οδυσεὺς πολύμητις ἀνίστατο κέρδεα εἰδώς.</TextUnit>
    <TextUnit id="14691" loc="23.710">ζωσαμένω δ' ἄρα τώ γε βάτην ἐς μέσσον ἀγῶνα,</TextUnit>
    <TextUnit id="14692" loc="23.711">ἀγκὰς δ' ἀλλήλων λαβέτην χερσὶ στιβαρῇσιν</TextUnit>
    <TextUnit id="14693" loc="23.712">ὡς ὅτ' ἀμείβοντες, τούς τε κλυτὸς ἤραρε τέκτων</TextUnit>
    <TextUnit id="14694" loc="23.713">δώματος ὑψηλοῖο βίας ἀνέμων ἀλεείνων.</TextUnit>
    <TextUnit id="14695" loc="23.714">τετρίγει δ' ἄρα νῶτα θρασειάων ἀπὸ χειρῶν</TextUnit>
    <TextUnit id="14696" loc="23.715">ἑλκόμενα στερεῶς: κατὰ δὲ νότιος ῥέεν ἱδρώς,</TextUnit>
    <TextUnit id="14697" loc="23.716">πυκναὶ δὲ σμώδιγγες ἀνὰ πλευράς τε καὶ ὤμους</TextUnit>
    <TextUnit id="14698" loc="23.717">αἵματι φοινικόεσσαι ἀνέδραμον: οἳ δὲ μάλ' αἰεὶ</TextUnit>
    <TextUnit id="14699" loc="23.718">νίκης ἱέσθην τρίποδος πέρι ποιητοῖο:</TextUnit>
    <TextUnit id="14700" loc="23.719">οὔτ' ̓Οδυσεὺς δύνατο σφῆλαι οὔδει τε πελάσσαι,</TextUnit>
    <TextUnit id="14701" loc="23.720">οὔτ' Αἴας δύνατο, κρατερὴ δ' ἔχεν ἲς ̓Οδυσῆος.</TextUnit>
    <TextUnit id="14702" loc="23.721">ἀλλ' ὅτε δή ῥ' ἀνίαζον ἐϋκνήμιδας ̓Αχαιούς,</TextUnit>
    <TextUnit id="14703" loc="23.722">δὴ τότε μιν προσέειπε μέγας Τελαμώνιος Αἴας:</TextUnit>
    <TextUnit id="14704" loc="23.723">διογενὲς Λαερτιάδη πολυμήχαν' ̓Οδυσσεῦ</TextUnit>
    <TextUnit id="14705" loc="23.724">ἤ μ' ἀνάειρ', ἢ ἐγὼ σέ: τὰ δ' αὖ Διὶ πάντα μελήσει.</TextUnit>
    <TextUnit id="14706" loc="23.725">ὣς εἰπὼν ἀνάειρε: δόλου δ' οὐ λήθετ' ̓Οδυσσεύς:</TextUnit>
    <TextUnit id="14707" loc="23.726">κόψ' ὄπιθεν κώληπα τυχών, ὑπέλυσε δὲ γυῖα,</TextUnit>
    <TextUnit id="14708" loc="23.727">κὰδ δ' ἔβαλ' ἐξοπίσω: ἐπὶ δὲ στήθεσσιν ̓Οδυσσεὺς</TextUnit>
    <TextUnit id="14709" loc="23.728">κάππεσε: λαοὶ δ' αὖ θηεῦντό τε θάμβησάν τε.</TextUnit>
    <TextUnit id="14710" loc="23.729">δεύτερος αὖτ' ἀνάειρε πολύτλας δῖος ̓Οδυσσεύς,</TextUnit>
    <TextUnit id="14711" loc="23.730">κίνησεν δ' ἄρα τυτθὸν ἀπὸ χθονός, οὐδ' ἔτ' ἄειρεν,</TextUnit>
    <TextUnit id="14712" loc="23.731">ἐν δὲ γόνυ γνάμψεν: ἐπὶ δὲ χθονὶ κάππεσον ἄμφω</TextUnit>
    <TextUnit id="14713" loc="23.732">πλησίοι ἀλλήλοισι, μιάνθησαν δὲ κονίῃ.</TextUnit>
    <TextUnit id="14714" loc="23.733">καί νύ κε τὸ τρίτον αὖτις ἀναί̈ξαντ' ἐπάλαιον,</TextUnit>
    <TextUnit id="14715" loc="23.734">εἰ μὴ ̓Αχιλλεὺς αὐτὸς ἀνίστατο καὶ κατέρυκε:</TextUnit>
    <TextUnit id="14716" loc="23.735">μηκέτ' ἐρείδεσθον, μὴ δὲ τρίβεσθε κακοῖσι:</TextUnit>
    <TextUnit id="14717" loc="23.736">νίκη δ' ἀμφοτέροισιν: ἀέθλια δ' ἶς' ἀνελόντες</TextUnit>
    <TextUnit id="14718" loc="23.737">ἔρχεσθ', ὄφρα καὶ ἄλλοι ἀεθλεύωσιν ̓Αχαιοί.</TextUnit>
    <TextUnit id="14719" loc="23.738">ὣς ἔφαθ', οἳ δ' ἄρα τοῦ μάλα μὲν κλύον ἠδὲ πίθοντο,</TextUnit>
    <TextUnit id="14720" loc="23.739">καί ῥ' ἀπομορξαμένω κονίην δύσαντο χιτῶνας.</TextUnit>
    <TextUnit id="14721" loc="23.740">Πηλεί̈δης δ' αἶψ' ἄλλα τίθει ταχυτῆτος ἄεθλα</TextUnit>
    <TextUnit id="14722" loc="23.741">ἀργύρεον κρητῆρα τετυγμένον: ἓξ δ' ἄρα μέτρα</TextUnit>
    <TextUnit id="14723" loc="23.742">χάνδανεν, αὐτὰρ κάλλει ἐνίκα πᾶσαν ἐπ' αἶαν</TextUnit>
    <TextUnit id="14724" loc="23.743">πολλόν, ἐπεὶ Σιδόνες πολυδαίδαλοι εὖ ἤσκησαν,</TextUnit>
    <TextUnit id="14725" loc="23.744">Φοίνικες δ' ἄγον ἄνδρες ἐπ' ἠεροειδέα πόντον,</TextUnit>
    <TextUnit id="14726" loc="23.745">στῆσαν δ' ἐν λιμένεσσι, Θόαντι δὲ δῶρον ἔδωκαν:</TextUnit>
    <TextUnit id="14727" loc="23.746">υἷος δὲ Πριάμοιο Λυκάονος ὦνον ἔδωκε</TextUnit>
    <TextUnit id="14728" loc="23.747">Πατρόκλῳ ἥρωϊ ̓Ιησονίδης Εὔνηος.</TextUnit>
    <TextUnit id="14729" loc="23.748">καὶ τὸν ̓Αχιλλεὺς θῆκεν ἄεθλον οὗ ἑτάροιο,</TextUnit>
    <TextUnit id="14730" loc="23.749">ὅς τις ἐλαφρότατος ποσσὶ κραιπνοῖσι πέλοιτο:</TextUnit>
    <TextUnit id="14731" loc="23.750">δευτέρῳ αὖ βοῦν θῆκε μέγαν καὶ πίονα δημῷ,</TextUnit>
    <TextUnit id="14732" loc="23.751">ἡμιτάλαντον δὲ χρυσοῦ λοισθήϊ' ἔθηκε.</TextUnit>
    <TextUnit id="14733" loc="23.752">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14734" loc="23.753">ὄρνυσθ' οἳ καὶ τούτου ἀέθλου πειρήσεσθε.</TextUnit>
    <TextUnit id="14735" loc="23.754">ὣς ἔφατ', ὄρνυτο δ' αὐτίκ' ̓Οϊλῆος ταχὺς Αἴας,</TextUnit>
    <TextUnit id="14736" loc="23.755">ἂν δ' ̓Οδυσεὺς πολύμητις, ἔπειτα δὲ Νέστορος υἱὸς</TextUnit>
    <TextUnit id="14737" loc="23.756">̓Αντίλοχος: ὃ γὰρ αὖτε νέους ποσὶ πάντας ἐνίκα.</TextUnit>
    <TextUnit id="14738" loc="23.757">στὰν δὲ μεταστοιχί: σήμηνε δὲ τέρματ' ̓Αχιλλεύς.</TextUnit>
    <TextUnit id="14739" loc="23.758">τοῖσι δ' ἀπὸ νύσσης τέτατο δρόμος: ὦκα δ' ἔπειτα</TextUnit>
    <TextUnit id="14740" loc="23.759">ἔκφερ' ̓Οϊλιάδης: ἐπὶ δ' ὄρνυτο δῖος ̓Οδυσσεὺς</TextUnit>
    <TextUnit id="14741" loc="23.760">ἄγχι μάλ', ὡς ὅτε τίς τε γυναικὸς ἐϋζώνοιο</TextUnit>
    <TextUnit id="14742" loc="23.761">στήθεός ἐστι κανών, ὅν τ' εὖ μάλα χερσὶ τανύσσῃ</TextUnit>
    <TextUnit id="14743" loc="23.762">πηνίον ἐξέλκουσα παρὲκ μίτον, ἀγχόθι δ' ἴσχει</TextUnit>
    <TextUnit id="14744" loc="23.763">στήθεος: ὣς ̓Οδυσεὺς θέεν ἐγγύθεν, αὐτὰρ ὄπισθεν</TextUnit>
    <TextUnit id="14745" loc="23.764">ἴχνια τύπτε πόδεσσι πάρος κόνιν ἀμφιχυθῆναι:</TextUnit>
    <TextUnit id="14746" loc="23.765">κὰδ δ' ἄρα οἱ κεφαλῆς χέ' ἀϋτμένα δῖος ̓Οδυσσεὺς</TextUnit>
    <TextUnit id="14747" loc="23.766">αἰεὶ ῥίμφα θέων: ἴαχον δ' ἐπὶ πάντες ̓Αχαιοὶ</TextUnit>
    <TextUnit id="14748" loc="23.767">νίκης ἱεμένῳ, μάλα δὲ σπεύδοντι κέλευον.</TextUnit>
    <TextUnit id="14749" loc="23.768">ἀλλ' ὅτε δὴ πύματον τέλεον δρόμον, αὐτίκ' ̓Οδυσσεὺς</TextUnit>
    <TextUnit id="14750" loc="23.769">εὔχετ' ̓Αθηναίῃ γλαυκώπιδι ὃν κατὰ θυμόν:</TextUnit>
    <TextUnit id="14751" loc="23.770">κλῦθι θεά, ἀγαθή μοι ἐπίρροθος ἐλθὲ ποδοῖιν.</TextUnit>
    <TextUnit id="14752" loc="23.771">ὣς ἔφατ' εὐχόμενος: τοῦ δ' ἔκλυε Παλλὰς ̓Αθήνη,</TextUnit>
    <TextUnit id="14753" loc="23.772">γυῖα δ' ἔθηκεν ἐλαφρά, πόδας καὶ χεῖρας ὕπερθεν.</TextUnit>
    <TextUnit id="14754" loc="23.773">ἀλλ' ὅτε δὴ τάχ' ἔμελλον ἐπαί̈ξασθαι ἄεθλον,</TextUnit>
    <TextUnit id="14755" loc="23.774">ἔνθ' Αἴας μὲν ὄλισθε θέων, βλάψεν γὰρ ̓Αθήνη,</TextUnit>
    <TextUnit id="14756" loc="23.775">τῇ ῥα βοῶν κέχυτ' ὄνθος ἀποκταμένων ἐριμύκων,</TextUnit>
    <TextUnit id="14757" loc="23.776">οὓς ἐπὶ Πατρόκλῳ πέφνεν πόδας ὠκὺς ̓Αχιλλεύς:</TextUnit>
    <TextUnit id="14758" loc="23.777">ἐν δ' ὄνθου βοέου πλῆτο στόμα τε ῥῖνάς τε:</TextUnit>
    <TextUnit id="14759" loc="23.778">κρητῆρ' αὖτ' ἀνάειρε πολύτλας δῖος ̓Οδυσσεύς,</TextUnit>
    <TextUnit id="14760" loc="23.779">ὡς ἦλθε φθάμενος: ὃ δὲ βοῦν ἕλε φαίδιμος Αἴας.</TextUnit>
    <TextUnit id="14761" loc="23.780">στῆ δὲ κέρας μετὰ χερσὶν ἔχων βοὸς ἀγραύλοιο</TextUnit>
    <TextUnit id="14762" loc="23.781">ὄνθον ἀποπτύων, μετὰ δ' ̓Αργείοισιν ἔειπεν:</TextUnit>
    <TextUnit id="14763" loc="23.782">ὢ πόποι ἦ μ' ἔβλαψε θεὰ πόδας, ἣ τὸ πάρος περ</TextUnit>
    <TextUnit id="14764" loc="23.783">μήτηρ ὣς ̓Οδυσῆϊ παρίσταται ἠδ' ἐπαρήγει.</TextUnit>
    <TextUnit id="14765" loc="23.784">ὣς ἔφαθ', οἳ δ' ἄρα πάντες ἐπ' αὐτῷ ἡδὺ γέλασσαν.</TextUnit>
    <TextUnit id="14766" loc="23.785">̓Αντίλοχος δ' ἄρα δὴ λοισθήϊον ἔκφερ' ἄεθλον</TextUnit>
    <TextUnit id="14767" loc="23.786">μειδιόων, καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14768" loc="23.787">εἰδόσιν ὔμμ' ἐρέω πᾶσιν φίλοι, ὡς ἔτι καὶ νῦν</TextUnit>
    <TextUnit id="14769" loc="23.788">ἀθάνατοι τιμῶσι παλαιοτέρους ἀνθρώπους.</TextUnit>
    <TextUnit id="14770" loc="23.789">Αἴας μὲν γὰρ ἐμεῖ' ὀλίγον προγενέστερός ἐστιν,</TextUnit>
    <TextUnit id="14771" loc="23.790">οὗτος δὲ προτέρης γενεῆς προτέρων τ' ἀνθρώπων:</TextUnit>
    <TextUnit id="14772" loc="23.791">ὠμογέροντα δέ μίν φας' ἔμμεναι: ἀργαλέον δὲ</TextUnit>
    <TextUnit id="14773" loc="23.792">ποσσὶν ἐριδήσασθαι ̓Αχαιοῖς, εἰ μὴ ̓Αχιλλεῖ.</TextUnit>
    <TextUnit id="14774" loc="23.793">ὣς φάτο, κύδηνεν δὲ ποδώκεα Πηλεί̈ωνα.</TextUnit>
    <TextUnit id="14775" loc="23.794">τὸν δ' ̓Αχιλεὺς μύθοισιν ἀμειβόμενος προσέειπεν:</TextUnit>
    <TextUnit id="14776" loc="23.795">̓Αντίλοχ' οὐ μέν τοι μέλεος εἰρήσεται αἶνος,</TextUnit>
    <TextUnit id="14777" loc="23.796">ἀλλά τοι ἡμιτάλαντον ἐγὼ χρυσοῦ ἐπιθήσω.</TextUnit>
    <TextUnit id="14778" loc="23.797">ὣς εἰπὼν ἐν χερσὶ τίθει, ὃ δ' ἐδέξατο χαίρων.</TextUnit>
    <TextUnit id="14779" loc="23.798">αὐτὰρ Πηλεί̈δης κατὰ μὲν δολιχόσκιον ἔγχος</TextUnit>
    <TextUnit id="14780" loc="23.799">θῆκ' ἐς ἀγῶνα φέρων, κατὰ δ' ἀσπίδα καὶ τρυφάλειαν</TextUnit>
    <TextUnit id="14781" loc="23.800">τεύχεα Σαρπήδοντος, ἅ μιν Πάτροκλος ἀπηύρα.</TextUnit>
    <TextUnit id="14782" loc="23.801">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14783" loc="23.802">ἄνδρε δύω περὶ τῶνδε κελεύομεν, ὥ περ ἀρίστω,</TextUnit>
    <TextUnit id="14784" loc="23.803">τεύχεα ἑσσαμένω ταμεσίχροα χαλκὸν ἑλόντε</TextUnit>
    <TextUnit id="14785" loc="23.804">ἀλλήλων προπάροιθεν ὁμίλου πειρηθῆναι.</TextUnit>
    <TextUnit id="14786" loc="23.805">ὁππότερός κε φθῇσιν ὀρεξάμενος χρόα καλόν,</TextUnit>
    <TextUnit id="14787" loc="23.806">ψαύσῃ δ' ἐνδίνων διά τ' ἔντεα καὶ μέλαν αἷμα,</TextUnit>
    <TextUnit id="14788" loc="23.807">τῷ μὲν ἐγὼ δώσω τόδε φάσγανον ἀργυρόηλον</TextUnit>
    <TextUnit id="14789" loc="23.808">καλὸν Θρηί̈κιον, τὸ μὲν ̓Αστεροπαῖον ἀπηύρων:</TextUnit>
    <TextUnit id="14790" loc="23.809">τεύχεα δ' ἀμφότεροι ξυνήϊα ταῦτα φερέσθων:</TextUnit>
    <TextUnit id="14791" loc="23.810">καί σφιν δαῖτ' ἀγαθὴν παραθήσομεν ἐν κλισίῃσιν.</TextUnit>
    <TextUnit id="14792" loc="23.811">ὣς ἔφατ', ὦρτο δ' ἔπειτα μέγας Τελαμώνιος Αἴας,</TextUnit>
    <TextUnit id="14793" loc="23.812">ἂν δ' ἄρα Τυδεί̈δης ὦρτο, κρατερὸς Διομήδης.</TextUnit>
    <TextUnit id="14794" loc="23.813">οἳ δ' ἐπεὶ οὖν ἑκάτερθεν ὁμίλου θωρήχθησαν,</TextUnit>
    <TextUnit id="14795" loc="23.814">ἐς μέσον ἀμφοτέρω συνίτην μεμαῶτε μάχεσθαι</TextUnit>
    <TextUnit id="14796" loc="23.815">δεινὸν δερκομένω: θάμβος δ' ἔχε πάντας ̓Αχαιούς.</TextUnit>
    <TextUnit id="14797" loc="23.816">ἀλλ' ὅτε δὴ σχεδὸν ἦσαν ἐπ' ἀλλήλοισιν ἰόντες,</TextUnit>
    <TextUnit id="14798" loc="23.817">τρὶς μὲν ἐπήϊξαν, τρὶς δὲ σχεδὸν ὁρμήθησαν.</TextUnit>
    <TextUnit id="14799" loc="23.818">ἔνθ' Αἴας μὲν ἔπειτα κατ' ἀσπίδα πάντος' ἐί̈σην</TextUnit>
    <TextUnit id="14800" loc="23.819">νύξ', οὐδὲ χρό' ἵκανεν: ἔρυτο γὰρ ἔνδοθι θώρηξ:</TextUnit>
    <TextUnit id="14801" loc="23.820">Τυδεί̈δης δ' ἄρ' ἔπειτα ὑπὲρ σάκεος μεγάλοιο</TextUnit>
    <TextUnit id="14802" loc="23.821">αἰὲν ἐπ' αὐχένι κῦρε φαεινοῦ δουρὸς ἀκωκῇ.</TextUnit>
    <TextUnit id="14803" loc="23.822">καὶ τότε δή ῥ' Αἴαντι περιδείσαντες ̓Αχαιοὶ</TextUnit>
    <TextUnit id="14804" loc="23.823">παυσαμένους ἐκέλευσαν ἀέθλια ἶς' ἀνελέσθαι.</TextUnit>
    <TextUnit id="14805" loc="23.824">αὐτὰρ Τυδεί̈δῃ δῶκεν μέγα φάσγανον ἥρως</TextUnit>
    <TextUnit id="14806" loc="23.825">σὺν κολεῷ τε φέρων καὶ ἐϋτμήτῳ τελαμῶνι.</TextUnit>
    <TextUnit id="14807" loc="23.826">αὐτὰρ Πηλεί̈δης θῆκεν σόλον αὐτοχόωνον</TextUnit>
    <TextUnit id="14808" loc="23.827">ὃν πρὶν μὲν ῥίπτασκε μέγα σθένος ̓Ηετίωνος:</TextUnit>
    <TextUnit id="14809" loc="23.828">ἀλλ' ἤτοι τὸν ἔπεφνε ποδάρκης δῖος ̓Αχιλλεύς,</TextUnit>
    <TextUnit id="14810" loc="23.829">τὸν δ' ἄγετ' ἐν νήεσσι σὺν ἄλλοισι κτεάτεσσι.</TextUnit>
    <TextUnit id="14811" loc="23.830">στῆ δ' ὀρθὸς καὶ μῦθον ἐν ̓Αργείοισιν ἔειπεν:</TextUnit>
    <TextUnit id="14812" loc="23.831">ὄρνυσθ' οἳ καὶ τούτου ἀέθλου πειρήσεσθε.</TextUnit>
    <TextUnit id="14813" loc="23.832">εἴ οἱ καὶ μάλα πολλὸν ἀπόπροθι πίονες ἀγροί,</TextUnit>
    <TextUnit id="14814" loc="23.833">ἕξει μιν καὶ πέντε περιπλομένους ἐνιαυτοὺς</TextUnit>
    <TextUnit id="14815" loc="23.834">χρεώμενος: οὐ μὲν γάρ οἱ ἀτεμβόμενός γε σιδήρου</TextUnit>
    <TextUnit id="14816" loc="23.835">ποιμὴν οὐδ' ἀροτὴρ εἶς' ἐς πόλιν, ἀλλὰ παρέξει.</TextUnit>
    <TextUnit id="14817" loc="23.836">ὣς ἔφατ', ὦρτο δ' ἔπειτα μενεπτόλεμος Πολυποίτης,</TextUnit>
    <TextUnit id="14818" loc="23.837">ἂν δὲ Λεοντῆος κρατερὸν μένος ἀντιθέοιο,</TextUnit>
    <TextUnit id="14819" loc="23.838">ἂν δ' Αἴας Τελαμωνιάδης καὶ δῖος ̓Επειός.</TextUnit>
    <TextUnit id="14820" loc="23.839">ἑξείης δ' ἵσταντο, σόλον δ' ἕλε δῖος ̓Επειός,</TextUnit>
    <TextUnit id="14821" loc="23.840">ἧκε δὲ δινήσας: γέλασαν δ' ἐπὶ πάντες ̓Αχαιοί.</TextUnit>
    <TextUnit id="14822" loc="23.841">δεύτερος αὖτ' ἀφέηκε Λεοντεὺς ὄζος ̓́Αρηος:</TextUnit>
    <TextUnit id="14823" loc="23.842">τὸ τρίτον αὖτ' ἔρριψε μέγας Τελαμώνιος Αἴας</TextUnit>
    <TextUnit id="14824" loc="23.843">χειρὸς ἄπο στιβαρῆς, καὶ ὑπέρβαλε σήματα πάντων.</TextUnit>
    <TextUnit id="14825" loc="23.844">ἀλλ' ὅτε δὴ σόλον εἷλε μενεπτόλεμος Πολυποίτης,</TextUnit>
    <TextUnit id="14826" loc="23.845">ὅσσόν τίς τ' ἔρριψε καλαύροπα βουκόλος ἀνήρ,</TextUnit>
    <TextUnit id="14827" loc="23.846">ἣ δέ θ' ἑλισσομένη πέτεται διὰ βοῦς ἀγελαίας,</TextUnit>
    <TextUnit id="14828" loc="23.847">τόσσον παντὸς ἀγῶνος ὑπέρβαλε: τοὶ δὲ βόησαν.</TextUnit>
    <TextUnit id="14829" loc="23.848">ἀνστάντες δ' ἕταροι Πολυποίταο κρατεροῖο</TextUnit>
    <TextUnit id="14830" loc="23.849">νῆας ἔπι γλαφυρὰς ἔφερον βασιλῆος ἄεθλον.</TextUnit>
    <TextUnit id="14831" loc="23.850">αὐτὰρ ὃ τοξευτῇσι τίθει ἰόεντα σίδηρον,</TextUnit>
    <TextUnit id="14832" loc="23.851">κὰδ δ' ἐτίθει δέκα μὲν πελέκεας, δέκα δ' ἡμιπέλεκκα,</TextUnit>
    <TextUnit id="14833" loc="23.852">ἱστὸν δ' ἔστησεν νηὸς κυανοπρῴροιο</TextUnit>
    <TextUnit id="14834" loc="23.853">τηλοῦ ἐπὶ ψαμάθοις, ἐκ δὲ τρήρωνα πέλειαν</TextUnit>
    <TextUnit id="14835" loc="23.854">λεπτῇ μηρίνθῳ δῆσεν ποδός, ἧς ἄρ' ἀνώγει</TextUnit>
    <TextUnit id="14836" loc="23.855">τοξεύειν: ὃς μέν κε βάλῃ τρήρωνα πέλειαν,</TextUnit>
    <TextUnit id="14837" loc="23.856">πάντας ἀειράμενος πελέκεας οἶκον δὲ φερέσθω:</TextUnit>
    <TextUnit id="14838" loc="23.857">ὃς δέ κε μηρίνθοιο τύχῃ ὄρνιθος ἁμαρτών,</TextUnit>
    <TextUnit id="14839" loc="23.858">ἥσσων γὰρ δὴ κεῖνος, ὃ δ' οἴσεται ἡμιπέλεκκα.</TextUnit>
    <TextUnit id="14840" loc="23.859">ὣς ἔφατ', ὦρτο δ' ἔπειτα βίη Τεύκροιο ἄνακτος,</TextUnit>
    <TextUnit id="14841" loc="23.860">ἂν δ' ἄρα Μηριόνης θεράπων ἐὺ̈ς ̓Ιδομενῆος.</TextUnit>
    <TextUnit id="14842" loc="23.861">κλήρους δ' ἐν κυνέῃ χαλκήρεϊ πάλλον ἑλόντες,</TextUnit>
    <TextUnit id="14843" loc="23.862">Τεῦκρος δὲ πρῶτος κλήρῳ λάχεν: αὐτίκα δ' ἰὸν</TextUnit>
    <TextUnit id="14844" loc="23.863">ἧκεν ἐπικρατέως, οὐδ' ἠπείλησεν ἄνακτι</TextUnit>
    <TextUnit id="14845" loc="23.864">ἀρνῶν πρωτογόνων ῥέξειν κλειτὴν ἑκατόμβην.</TextUnit>
    <TextUnit id="14846" loc="23.865">ὄρνιθος μὲν ἅμαρτε: μέγηρε γάρ οἱ τό γ' ̓Απόλλων:</TextUnit>
    <TextUnit id="14847" loc="23.866">αὐτὰρ ὃ μήρινθον βάλε πὰρ πόδα, τῇ δέδετ' ὄρνις:</TextUnit>
    <TextUnit id="14848" loc="23.867">ἀντικρὺ δ' ἀπὸ μήρινθον τάμε πικρὸς ὀϊστός.</TextUnit>
    <TextUnit id="14849" loc="23.868">ἣ μὲν ἔπειτ' ἤϊξε πρὸς οὐρανόν, ἣ δὲ παρείθη</TextUnit>
    <TextUnit id="14850" loc="23.869">μήρινθος ποτὶ γαῖαν: ἀτὰρ κελάδησαν ̓Αχαιοί.</TextUnit>
    <TextUnit id="14851" loc="23.870">σπερχόμενος δ' ἄρα Μηριόνης ἐξείρυσε χειρὸς</TextUnit>
    <TextUnit id="14852" loc="23.871">τόξον: ἀτὰρ δὴ ὀϊστὸν ἔχεν πάλαι, ὡς ἴθυνεν.</TextUnit>
    <TextUnit id="14853" loc="23.872">αὐτίκα δ' ἠπείλησεν ἑκηβόλῳ ̓Απόλλωνι</TextUnit>
    <TextUnit id="14854" loc="23.873">ἀρνῶν πρωτογόνων ῥέξειν κλειτὴν ἑκατόμβην.</TextUnit>
    <TextUnit id="14855" loc="23.874">ὕψι δ' ὑπὸ νεφέων εἶδε τρήρωνα πέλειαν:</TextUnit>
    <TextUnit id="14856" loc="23.875">τῇ ῥ' ὅ γε δινεύουσαν ὑπὸ πτέρυγος βάλε μέσσην,</TextUnit>
    <TextUnit id="14857" loc="23.876">ἀντικρὺ δὲ διῆλθε βέλος: τὸ μὲν ἂψ ἐπὶ γαίῃ</TextUnit>
    <TextUnit id="14858" loc="23.877">πρόσθεν Μηριόναο πάγη ποδός: αὐτὰρ ἣ ὄρνις</TextUnit>
    <TextUnit id="14859" loc="23.878">ἱστῷ ἐφεζομένη νηὸς κυανοπρῴροιο</TextUnit>
    <TextUnit id="14860" loc="23.879">αὐχέν' ἀπεκρέμασεν, σὺν δὲ πτερὰ πυκνὰ λίασθεν.</TextUnit>
    <TextUnit id="14861" loc="23.880">ὠκὺς δ' ἐκ μελέων θυμὸς πτάτο, τῆλε δ' ἀπ' αὐτοῦ</TextUnit>
    <TextUnit id="14862" loc="23.881">κάππεσε: λαοὶ δ' αὖ θηεῦντό τε θάμβησάν τε.</TextUnit>
    <TextUnit id="14863" loc="23.882">ἂν δ' ἄρα Μηριόνης πελέκεας δέκα πάντας ἄειρε,</TextUnit>
    <TextUnit id="14864" loc="23.883">Τεῦκρος δ' ἡμιπέλεκκα φέρεν κοίλας ἐπὶ νῆας.</TextUnit>
    <TextUnit id="14865" loc="23.884">αὐτὰρ Πηλεί̈δης κατὰ μὲν δολιχόσκιον ἔγχος,</TextUnit>
    <TextUnit id="14866" loc="23.885">κὰδ δὲ λέβητ' ἄπυρον βοὸς ἄξιον ἀνθεμόεντα</TextUnit>
    <TextUnit id="14867" loc="23.886">θῆκ' ἐς ἀγῶνα φέρων: καί ῥ' ἥμονες ἄνδρες ἀνέσταν:</TextUnit>
    <TextUnit id="14868" loc="23.887">ἂν μὲν ἄρ' ̓Ατρεί̈δης εὐρὺ κρείων ̓Αγαμέμνων,</TextUnit>
    <TextUnit id="14869" loc="23.888">ἂν δ' ἄρα Μηριόνης, θεράπων ἐὺ̈ς ̓Ιδομενῆος.</TextUnit>
    <TextUnit id="14870" loc="23.889">τοῖσι δὲ καὶ μετέειπε ποδάρκης δῖος ̓Αχιλλεύς:</TextUnit>
    <TextUnit id="14871" loc="23.890">̓Ατρεί̈δη: ἴδμεν γὰρ ὅσον προβέβηκας ἁπάντων</TextUnit>
    <TextUnit id="14872" loc="23.891">ἠδ' ὅσσον δυνάμει τε καὶ ἥμασιν ἔπλευ ἄριστος:</TextUnit>
    <TextUnit id="14873" loc="23.892">ἀλλὰ σὺ μὲν τόδ' ἄεθλον ἔχων κοίλας ἐπὶ νῆας</TextUnit>
    <TextUnit id="14874" loc="23.893">ἔρχευ, ἀτὰρ δόρυ Μηριόνῃ ἥρωϊ πόρωμεν,</TextUnit>
    <TextUnit id="14875" loc="23.894">εἰ σύ γε σῷ θυμῷ ἐθέλοις: κέλομαι γὰρ ἔγωγε.</TextUnit>
    <TextUnit id="14876" loc="23.895">ὣς ἔφατ', οὐδ' ἀπίθησεν ἄναξ ἀνδρῶν ̓Αγαμέμνων:</TextUnit>
    <TextUnit id="14877" loc="23.896">δῶκε δὲ Μηριόνῃ δόρυ χάλκεον: αὐτὰρ ὅ γ' ἥρως</TextUnit>
    <TextUnit id="14878" loc="23.897">Ταλθυβίῳ κήρυκι δίδου περικαλλὲς ἄεθλον.</TextUnit>
    <TextUnit id="14879" loc="24.1">λῦτο δ' ἀγών, λαοὶ δὲ θοὰς ἐπὶ νῆας ἕκαστοι</TextUnit>
    <TextUnit id="14880" loc="24.2">ἐσκίδναντ' ἰέναι. τοὶ μὲν δόρποιο μέδοντο</TextUnit>
    <TextUnit id="14881" loc="24.3">ὕπνου τε γλυκεροῦ ταρπήμεναι: αὐτὰρ ̓Αχιλλεὺς</TextUnit>
    <TextUnit id="14882" loc="24.4">κλαῖε φίλου ἑτάρου μεμνημένος, οὐδέ μιν ὕπνος</TextUnit>
    <TextUnit id="14883" loc="24.5">ᾕρει πανδαμάτωρ, ἀλλ' ἐστρέφετ' ἔνθα καὶ ἔνθα</TextUnit>
    <TextUnit id="14884" loc="24.6">Πατρόκλου ποθέων ἀνδροτῆτά τε καὶ μένος ἠύ̈,</TextUnit>
    <TextUnit id="14885" loc="24.7">ἠδ' ὁπόσα τολύπευσε σὺν αὐτῷ καὶ πάθεν ἄλγεα</TextUnit>
    <TextUnit id="14886" loc="24.8">ἀνδρῶν τε πτολέμους ἀλεγεινά τε κύματα πείρων:</TextUnit>
    <TextUnit id="14887" loc="24.9">τῶν μιμνησκόμενος θαλερὸν κατὰ δάκρυον εἶβεν,</TextUnit>
    <TextUnit id="14888" loc="24.10">ἄλλοτ' ἐπὶ πλευρὰς κατακείμενος, ἄλλοτε δ' αὖτε</TextUnit>
    <TextUnit id="14889" loc="24.11">ὕπτιος, ἄλλοτε δὲ πρηνής: τοτὲ δ' ὀρθὸς ἀναστὰς</TextUnit>
    <TextUnit id="14890" loc="24.12">δινεύεσκ' ἀλύων παρὰ θῖν' ἁλός: οὐδέ μιν ἠὼς</TextUnit>
    <TextUnit id="14891" loc="24.13">φαινομένη λήθεσκεν ὑπεὶρ ἅλα τ' ἠϊόνας τε.</TextUnit>
    <TextUnit id="14892" loc="24.14">ἀλλ' ὅ γ' ἐπεὶ ζεύξειεν ὑφ' ἅρμασιν ὠκέας ἵππους,</TextUnit>
    <TextUnit id="14893" loc="24.15">̔́Εκτορα δ' ἕλκεσθαι δησάσκετο δίφρου ὄπισθεν,</TextUnit>
    <TextUnit id="14894" loc="24.16">τρὶς δ' ἐρύσας περὶ σῆμα Μενοιτιάδαο θανόντος</TextUnit>
    <TextUnit id="14895" loc="24.17">αὖτις ἐνὶ κλισίῃ παυέσκετο, τὸν δέ τ' ἔασκεν</TextUnit>
    <TextUnit id="14896" loc="24.18">ἐν κόνι ἐκτανύσας προπρηνέα: τοῖο δ' ̓Απόλλων</TextUnit>
    <TextUnit id="14897" loc="24.19">πᾶσαν ἀεικείην ἄπεχε χροὶ̈ φῶτ' ἐλεαίρων</TextUnit>
    <TextUnit id="14898" loc="24.20">καὶ τεθνηότα περ: περὶ δ' αἰγίδι πάντα κάλυπτε</TextUnit>
    <TextUnit id="14899" loc="24.21">χρυσείῃ, ἵνα μή μιν ἀποδρύφοι ἑλκυστάζων.</TextUnit>
    <TextUnit id="14900" loc="24.22">ὣς ὃ μὲν ̔́Εκτορα δῖον ἀείκιζεν μενεαίνων:</TextUnit>
    <TextUnit id="14901" loc="24.23">τὸν δ' ἐλεαίρεσκον μάκαρες θεοὶ εἰσορόωντες,</TextUnit>
    <TextUnit id="14902" loc="24.24">κλέψαι δ' ὀτρύνεσκον ἐύ̈σκοπον ἀργεϊφόντην.</TextUnit>
    <TextUnit id="14903" loc="24.25">ἔνθ' ἄλλοις μὲν πᾶσιν ἑήνδανεν, οὐδέ ποθ' ̔́Ηρῃ</TextUnit>
    <TextUnit id="14904" loc="24.26">οὐδὲ Ποσειδάων' οὐδὲ γλαυκώπιδι κούρῃ,</TextUnit>
    <TextUnit id="14905" loc="24.27">ἀλλ' ἔχον ὥς σφιν πρῶτον ἀπήχθετο ̓́Ιλιος ἱρὴ</TextUnit>
    <TextUnit id="14906" loc="24.28">καὶ Πρίαμος καὶ λαὸς ̓Αλεξάνδρου ἕνεκ' ἄτης,</TextUnit>
    <TextUnit id="14907" loc="24.29">ὃς νείκεσσε θεὰς ὅτε οἱ μέσσαυλον ἵκοντο,</TextUnit>
    <TextUnit id="14908" loc="24.30">τὴν δ' ᾔνης' ἥ οἱ πόρε μαχλοσύνην ἀλεγεινήν.</TextUnit>
    <TextUnit id="14909" loc="24.31">ἀλλ' ὅτε δή ῥ' ἐκ τοῖο δυωδεκάτη γένετ' ἠώς,</TextUnit>
    <TextUnit id="14910" loc="24.32">καὶ τότ' ἄρ' ἀθανάτοισι μετηύδα Φοῖβος ̓Απόλλων:</TextUnit>
    <TextUnit id="14911" loc="24.33">σχέτλιοί ἐστε θεοί, δηλήμονες: οὔ νύ ποθ' ὑμῖν</TextUnit>
    <TextUnit id="14912" loc="24.34">̔́Εκτωρ μηρί' ἔκηε βοῶν αἰγῶν τε τελείων;</TextUnit>
    <TextUnit id="14913" loc="24.35">τὸν νῦν οὐκ ἔτλητε νέκυν περ ἐόντα σαῶσαι</TextUnit>
    <TextUnit id="14914" loc="24.36">ᾗ τ' ἀλόχῳ ἰδέειν καὶ μητέρι καὶ τέκεϊ ᾧ</TextUnit>
    <TextUnit id="14915" loc="24.37">καὶ πατέρι Πριάμῳ λαοῖσί τε, τοί κέ μιν ὦκα</TextUnit>
    <TextUnit id="14916" loc="24.38">ἐν πυρὶ κήαιεν καὶ ἐπὶ κτέρεα κτερίσαιεν.</TextUnit>
    <TextUnit id="14917" loc="24.39">ἀλλ' ὀλοῷ ̓Αχιλῆϊ θεοὶ βούλεσθ' ἐπαρήγειν,</TextUnit>
    <TextUnit id="14918" loc="24.40">ᾧ οὔτ' ἂρ φρένες εἰσὶν ἐναίσιμοι οὔτε νόημα</TextUnit>
    <TextUnit id="14919" loc="24.41">γναμπτὸν ἐνὶ στήθεσσι, λέων δ' ὣς ἄγρια οἶδεν,</TextUnit>
    <TextUnit id="14920" loc="24.42">ὅς τ' ἐπεὶ ἂρ μεγάλῃ τε βίῃ καὶ ἀγήνορι θυμῷ</TextUnit>
    <TextUnit id="14921" loc="24.43">εἴξας εἶς' ἐπὶ μῆλα βροτῶν ἵνα δαῖτα λάβῃσιν:</TextUnit>
    <TextUnit id="14922" loc="24.44">ὣς ̓Αχιλεὺς ἔλεον μὲν ἀπώλεσεν, οὐδέ οἱ αἰδὼς</TextUnit>
    <TextUnit id="14923" loc="24.45">γίγνεται, ἥ τ' ἄνδρας μέγα σίνεται ἠδ' ὀνίνησι.</TextUnit>
    <TextUnit id="14924" loc="24.46">μέλλει μέν πού τις καὶ φίλτερον ἄλλον ὀλέσσαι</TextUnit>
    <TextUnit id="14925" loc="24.47">ἠὲ κασίγνητον ὁμογάστριον ἠὲ καὶ υἱόν:</TextUnit>
    <TextUnit id="14926" loc="24.48">ἀλλ' ἤτοι κλαύσας καὶ ὀδυράμενος μεθέηκε:</TextUnit>
    <TextUnit id="14927" loc="24.49">τλητὸν γὰρ Μοῖραι θυμὸν θέσαν ἀνθρώποισιν.</TextUnit>
    <TextUnit id="14928" loc="24.50">αὐτὰρ ὅ γ' ̔́Εκτορα δῖον, ἐπεὶ φίλον ἦτορ ἀπηύρα,</TextUnit>
    <TextUnit id="14929" loc="24.51">ἵππων ἐξάπτων περὶ σῆμ' ἑτάροιο φίλοιο</TextUnit>
    <TextUnit id="14930" loc="24.52">ἕλκει: οὐ μήν οἱ τό γε κάλλιον οὐδέ τ' ἄμεινον.</TextUnit>
    <TextUnit id="14931" loc="24.53">μὴ ἀγαθῷ περ ἐόντι νεμεσσηθέωμέν οἱ ἡμεῖς:</TextUnit>
    <TextUnit id="14932" loc="24.54">κωφὴν γὰρ δὴ γαῖαν ἀεικίζει μενεαίνων.</TextUnit>
    <TextUnit id="14933" loc="24.55">τὸν δὲ χολωσαμένη προσέφη λευκώλενος ̔́Ηρη:</TextUnit>
    <TextUnit id="14934" loc="24.56">εἴη κεν καὶ τοῦτο τεὸν ἔπος ἀργυρότοξε</TextUnit>
    <TextUnit id="14935" loc="24.57">εἰ δὴ ὁμὴν ̓Αχιλῆϊ καὶ ̔́Εκτορι θήσετε τιμήν.</TextUnit>
    <TextUnit id="14936" loc="24.58">̔́Εκτωρ μὲν θνητός τε γυναῖκά τε θήσατο μαζόν:</TextUnit>
    <TextUnit id="14937" loc="24.59">αὐτὰρ ̓Αχιλλεύς ἐστι θεᾶς γόνος, ἣν ἐγὼ αὐτὴ</TextUnit>
    <TextUnit id="14938" loc="24.60">θρέψά τε καὶ ἀτίτηλα καὶ ἀνδρὶ πόρον παράκοιτιν</TextUnit>
    <TextUnit id="14939" loc="24.61">Πηλέϊ, ὃς περὶ κῆρι φίλος γένετ' ἀθανάτοισι.</TextUnit>
    <TextUnit id="14940" loc="24.62">πάντες δ' ἀντιάασθε θεοὶ γάμου: ἐν δὲ σὺ τοῖσι</TextUnit>
    <TextUnit id="14941" loc="24.63">δαίνυ' ἔχων φόρμιγγα κακῶν ἕταρ', αἰὲν ἄπιστε.</TextUnit>
    <TextUnit id="14942" loc="24.64">τὴν δ' ἀπαμειβόμενος προσέφη νεφεληγερέτα Ζεύς:</TextUnit>
    <TextUnit id="14943" loc="24.65">̔́Ηρη μὴ δὴ πάμπαν ἀποσκύδμαινε θεοῖσιν:</TextUnit>
    <TextUnit id="14944" loc="24.66">οὐ μὲν γὰρ τιμή γε μί' ἔσσεται: ἀλλὰ καὶ ̔́Εκτωρ</TextUnit>
    <TextUnit id="14945" loc="24.67">φίλτατος ἔσκε θεοῖσι βροτῶν οἳ ἐν ̓Ιλίῳ εἰσίν:</TextUnit>
    <TextUnit id="14946" loc="24.68">ὣς γὰρ ἔμοιγ', ἐπεὶ οὔ τι φίλων ἡμάρτανε δώρων.</TextUnit>
    <TextUnit id="14947" loc="24.69">οὐ γάρ μοί ποτε βωμὸς ἐδεύετο δαιτὸς ἐί̈σης</TextUnit>
    <TextUnit id="14948" loc="24.70">λοιβῆς τε κνίσης τε: τὸ γὰρ λάχομεν γέρας ἡμεῖς.</TextUnit>
    <TextUnit id="14949" loc="24.71">ἀλλ' ἤτοι κλέψαι μὲν ἐάσομεν, οὐδέ πῃ ἔστι,</TextUnit>
    <TextUnit id="14950" loc="24.72">λάθρῃ ̓Αχιλλῆος θρασὺν ̔́Εκτορα: ἦ γάρ οἱ αἰεὶ</TextUnit>
    <TextUnit id="14951" loc="24.73">μήτηρ παρμέμβλωκεν ὁμῶς νύκτάς τε καὶ ἦμαρ.</TextUnit>
    <TextUnit id="14952" loc="24.74">ἀλλ' εἴ τις καλέσειε θεῶν Θέτιν ἆσσον ἐμεῖο,</TextUnit>
    <TextUnit id="14953" loc="24.75">ὄφρά τί οἱ εἴπω πυκινὸν ἔπος, ὥς κεν ̓Αχιλλεὺς</TextUnit>
    <TextUnit id="14954" loc="24.76">δώρων ἐκ Πριάμοιο λάχῃ ἀπό θ' ̔́Εκτορα λύσῃ.</TextUnit>
    <TextUnit id="14955" loc="24.77">ὣς ἔφατ', ὦρτο δὲ ̓͂Ιρις ἀελλόπος ἀγγελέουσα,</TextUnit>
    <TextUnit id="14956" loc="24.78">μεσσηγὺς δὲ Σάμου τε καὶ ̓́Ιμβρου παιπαλοέσσης</TextUnit>
    <TextUnit id="14957" loc="24.79">ἔνθορε μείλανι πόντῳ: ἐπεστονάχησε δὲ λίμνη.</TextUnit>
    <TextUnit id="14958" loc="24.80">ἣ δὲ μολυβδαίνῃ ἰκέλη ἐς βυσσὸν ὄρουσεν,</TextUnit>
    <TextUnit id="14959" loc="24.81">ἥ τε κατ' ἀγραύλοιο βοὸς κέρας ἐμβεβαυῖα</TextUnit>
    <TextUnit id="14960" loc="24.82">ἔρχεται ὠμηστῇσιν ἐπ' ἰχθύσι κῆρα φέρουσα.</TextUnit>
    <TextUnit id="14961" loc="24.83">εὗρε δ' ἐνὶ σπῆϊ γλαφυρῷ Θέτιν, ἀμφὶ δ' ἄρ' ἄλλαι</TextUnit>
    <TextUnit id="14962" loc="24.84">εἵαθ' ὁμηγερέες ἅλιαι θεαί: ἣ δ' ἐνὶ μέσσῃς</TextUnit>
    <TextUnit id="14963" loc="24.85">κλαῖε μόρον οὗ παιδὸς ἀμύμονος, ὅς οἱ ἔμελλε</TextUnit>
    <TextUnit id="14964" loc="24.86">φθίσεσθ' ἐν Τροίῃ ἐριβώλακι τηλόθι πάτρης.</TextUnit>
    <TextUnit id="14965" loc="24.87">ἀγχοῦ δ' ἱσταμένη προσέφη πόδας ὠκέα ̓͂Ιρις:</TextUnit>
    <TextUnit id="14966" loc="24.88">ὄρσο Θέτι: καλέει Ζεὺς ἄφθιτα μήδεα εἰδώς.</TextUnit>
    <TextUnit id="14967" loc="24.89">τὴν δ' ἠμείβετ' ἔπειτα θεὰ Θέτις ἀργυρόπεζα:</TextUnit>
    <TextUnit id="14968" loc="24.90">τίπτέ με κεῖνος ἄνωγε μέγας θεός; αἰδέομαι δὲ</TextUnit>
    <TextUnit id="14969" loc="24.91">μίσγεσθ' ἀθανάτοισιν, ἔχω δ' ἄχε' ἄκριτα θυμῷ.</TextUnit>
    <TextUnit id="14970" loc="24.92">εἶμι μέν, οὐδ' ἅλιον ἔπος ἔσσεται ὅττί κεν εἴπῃ.</TextUnit>
    <TextUnit id="14971" loc="24.93">ὣς ἄρα φωνήσασα κάλυμμ' ἕλε δῖα θεάων</TextUnit>
    <TextUnit id="14972" loc="24.94">κυάνεον, τοῦ δ' οὔ τι μελάντερον ἔπλετο ἔσθος.</TextUnit>
    <TextUnit id="14973" loc="24.95">βῆ δ' ἰέναι, πρόσθεν δὲ ποδήνεμος ὠκέα ̓͂Ιρις</TextUnit>
    <TextUnit id="14974" loc="24.96">ἡγεῖτ': ἀμφὶ δ' ἄρα σφι λιάζετο κῦμα θαλάσσης.</TextUnit>
    <TextUnit id="14975" loc="24.97">ἀκτὴν δ' ἐξαναβᾶσαι ἐς οὐρανὸν ἀϊχθήτην,</TextUnit>
    <TextUnit id="14976" loc="24.98">εὗρον δ' εὐρύοπα Κρονίδην, περὶ δ' ἄλλοι ἅπαντες</TextUnit>
    <TextUnit id="14977" loc="24.99">εἵαθ' ὁμηγερέες μάκαρες θεοὶ αἰὲν ἐόντες.</TextUnit>
    <TextUnit id="14978" loc="24.100">ἣ δ' ἄρα πὰρ Διὶ πατρὶ καθέζετο, εἶξε δ' ̓Αθήνη.</TextUnit>
    <TextUnit id="14979" loc="24.101">̔́Ηρη δὲ χρύσεον καλὸν δέπας ἐν χερὶ θῆκε</TextUnit>
    <TextUnit id="14980" loc="24.102">καί ῥ' εὔφρην' ἐπέεσσι: Θέτις δ' ὤρεξε πιοῦσα.</TextUnit>
    <TextUnit id="14981" loc="24.103">τοῖσι δὲ μύθων ἦρχε πατὴρ ἀνδρῶν τε θεῶν τε:</TextUnit>
    <TextUnit id="14982" loc="24.104">ἤλυθες Οὔλυμπον δὲ θεὰ Θέτι κηδομένη περ,</TextUnit>
    <TextUnit id="14983" loc="24.105">πένθος ἄλαστον ἔχουσα μετὰ φρεσίν: οἶδα καὶ αὐτός:</TextUnit>
    <TextUnit id="14984" loc="24.106">ἀλλὰ καὶ ὧς ἐρέω τοῦ ς' εἵνεκα δεῦρο κάλεσσα.</TextUnit>
    <TextUnit id="14985" loc="24.107">ἐννῆμαρ δὴ νεῖκος ἐν ἀθανάτοισιν ὄρωρεν</TextUnit>
    <TextUnit id="14986" loc="24.108">̔́Εκτορος ἀμφὶ νέκυι καὶ ̓Αχιλλῆϊ πτολιπόρθῳ:</TextUnit>
    <TextUnit id="14987" loc="24.109">κλέψαι δ' ὀτρύνουσιν ἐύ̈σκοπον ἀργεϊφόντην:</TextUnit>
    <TextUnit id="14988" loc="24.110">αὐτὰρ ἐγὼ τόδε κῦδος ̓Αχιλλῆϊ προτιάπτω</TextUnit>
    <TextUnit id="14989" loc="24.111">αἰδῶ καὶ φιλότητα τεὴν μετόπισθε φυλάσσων.</TextUnit>
    <TextUnit id="14990" loc="24.112">αἶψα μάλ' ἐς στρατὸν ἐλθὲ καὶ υἱέϊ σῷ ἐπίτειλον:</TextUnit>
    <TextUnit id="14991" loc="24.113">σκύζεσθαί οἱ εἰπὲ θεούς, ἐμὲ δ' ἔξοχα πάντων</TextUnit>
    <TextUnit id="14992" loc="24.114">ἀθανάτων κεχολῶσθαι, ὅτι φρεσὶ μαινομένῃσιν</TextUnit>
    <TextUnit id="14993" loc="24.115">̔́Εκτορ' ἔχει παρὰ νηυσὶ κορωνίσιν οὐδ' ἀπέλυσεν,</TextUnit>
    <TextUnit id="14994" loc="24.116">αἴ κέν πως ἐμέ τε δείσῃ ἀπό θ' ̔́Εκτορα λύσῃ.</TextUnit>
    <TextUnit id="14995" loc="24.117">αὐτὰρ ἐγὼ Πριάμῳ μεγαλήτορι ̓͂Ιριν ἐφήσω</TextUnit>
    <TextUnit id="14996" loc="24.118">λύσασθαι φίλον υἱὸν ἰόντ' ἐπὶ νῆας ̓Αχαιῶν,</TextUnit>
    <TextUnit id="14997" loc="24.119">δῶρα δ' ̓Αχιλλῆϊ φερέμεν, τά κε θυμὸν ἰήνῃ.</TextUnit>
    <TextUnit id="14998" loc="24.120">ὣς ἔφατ', οὐδ' ἀπίθησε θεὰ Θέτις ἀργυρόπεζα,</TextUnit>
    <TextUnit id="14999" loc="24.121">βῆ δὲ κατ' Οὐλύμποιο καρήνων ἀί̈ξασα,</TextUnit>
    <TextUnit id="15000" loc="24.122">ἷξεν δ' ἐς κλισίην οὗ υἱέος: ἔνθ' ἄρα τόν γε</TextUnit>
    <TextUnit id="15001" loc="24.123">εὗρ' ἁδινὰ στενάχοντα: φίλοι δ' ἀμφ' αὐτὸν ἑταῖροι</TextUnit>
    <TextUnit id="15002" loc="24.124">ἐσσυμένως ἐπένοντο καὶ ἐντύνοντο ἄριστον:</TextUnit>
    <TextUnit id="15003" loc="24.125">τοῖσι δ' ὄϊς λάσιος μέγας ἐν κλισίῃ ἱέρευτο.</TextUnit>
    <TextUnit id="15004" loc="24.126">ἣ δὲ μάλ' ἄγχ' αὐτοῖο καθέζετο πότνια μήτηρ,</TextUnit>
    <TextUnit id="15005" loc="24.127">χειρί τέ μιν κατέρεξεν ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="15006" loc="24.128">τέκνον ἐμὸν τέο μέχρις ὀδυρόμενος καὶ ἀχεύων</TextUnit>
    <TextUnit id="15007" loc="24.129">σὴν ἔδεαι κραδίην μεμνημένος οὔτέ τι σίτου</TextUnit>
    <TextUnit id="15008" loc="24.130">οὔτ' εὐνῆς; ἀγαθὸν δὲ γυναικί περ ἐν φιλότητι</TextUnit>
    <TextUnit id="15009" loc="24.131">μίσγεσθ': οὐ γάρ μοι δηρὸν βέῃ, ἀλλά τοι ἤδη</TextUnit>
    <TextUnit id="15010" loc="24.132">ἄγχι παρέστηκεν θάνατος καὶ μοῖρα κραταιή.</TextUnit>
    <TextUnit id="15011" loc="24.133">ἀλλ' ἐμέθεν ξύνες ὦκα, Διὸς δέ τοι ἄγγελός εἰμι:</TextUnit>
    <TextUnit id="15012" loc="24.134">σκύζεσθαι σοί φησι θεούς, ἑὲ δ' ἔξοχα πάντων</TextUnit>
    <TextUnit id="15013" loc="24.135">ἀθανάτων κεχολῶσθαι, ὅτι φρεσὶ μαινομένῃσιν</TextUnit>
    <TextUnit id="15014" loc="24.136">̔́Εκτορ' ἔχεις παρὰ νηυσὶ κορωνίσιν οὐδ' ἀπέλυσας.</TextUnit>
    <TextUnit id="15015" loc="24.137">ἀλλ' ἄγε δὴ λῦσον, νεκροῖο δὲ δέξαι ἄποινα.</TextUnit>
    <TextUnit id="15016" loc="24.138">τὴν δ' ἀπαμειβόμενος προσέφη πόδας ὠκὺς ̓Αχιλλεύς:</TextUnit>
    <TextUnit id="15017" loc="24.139">τῇδ' εἴη: ὃς ἄποινα φέροι καὶ νεκρὸν ἄγοιτο,</TextUnit>
    <TextUnit id="15018" loc="24.140">εἰ δὴ πρόφρονι θυμῷ ̓Ολύμπιος αὐτὸς ἀνώγει.</TextUnit>
    <TextUnit id="15019" loc="24.141">ὣς οἵ γ' ἐν νηῶν ἀγύρει μήτηρ τε καὶ υἱὸς</TextUnit>
    <TextUnit id="15020" loc="24.142">πολλὰ πρὸς ἀλλήλους ἔπεα πτερόεντ' ἀγόρευον.</TextUnit>
    <TextUnit id="15021" loc="24.143">̓͂Ιριν δ' ὄτρυνε Κρονίδης εἰς ̓́Ιλιον ἱρήν:</TextUnit>
    <TextUnit id="15022" loc="24.144">βάσκ' ἴθι ̓͂Ιρι ταχεῖα λιποῦς' ἕδος Οὐλύμποιο</TextUnit>
    <TextUnit id="15023" loc="24.145">ἄγγειλον Πριάμῳ μεγαλήτορι ̓́Ιλιον εἴσω</TextUnit>
    <TextUnit id="15024" loc="24.146">λύσασθαι φίλον υἱὸν ἰόντ' ἐπὶ νῆας ̓Αχαιῶν,</TextUnit>
    <TextUnit id="15025" loc="24.147">δῶρα δ' ̓Αχιλλῆϊ φερέμεν τά κε θυμὸν ἰήνῃ</TextUnit>
    <TextUnit id="15026" loc="24.148">οἶον, μὴ δέ τις ἄλλος ἅμα Τρώων ἴτω ἀνήρ.</TextUnit>
    <TextUnit id="15027" loc="24.149">κῆρύξ τίς οἱ ἕποιτο γεραίτερος, ὅς κ' ἰθύνοι</TextUnit>
    <TextUnit id="15028" loc="24.150">ἡμιόνους καὶ ἄμαξαν ἐύ̈τροχον, ἠδὲ καὶ αὖτις</TextUnit>
    <TextUnit id="15029" loc="24.151">νεκρὸν ἄγοι προτὶ ἄστυ, τὸν ἔκτανε δῖος ̓Αχιλλεύς.</TextUnit>
    <TextUnit id="15030" loc="24.152">μὴ δέ τί οἱ θάνατος μελέτω φρεσὶ μὴ δέ τι τάρβος:</TextUnit>
    <TextUnit id="15031" loc="24.153">τοῖον γάρ οἱ πομπὸν ὀπάσσομεν ἀργεϊφόντην,</TextUnit>
    <TextUnit id="15032" loc="24.154">ὃς ἄξει εἷός κεν ἄγων ̓Αχιλῆϊ πελάσσῃ.</TextUnit>
    <TextUnit id="15033" loc="24.155">αὐτὰρ ἐπὴν ἀγάγῃσιν ἔσω κλισίην ̓Αχιλῆος,</TextUnit>
    <TextUnit id="15034" loc="24.156">οὔτ' αὐτὸς κτενέει ἀπό τ' ἄλλους πάντας ἐρύξει:</TextUnit>
    <TextUnit id="15035" loc="24.157">οὔτε γάρ ἐστ' ἄφρων οὔτ' ἄσκοπος οὔτ' ἀλιτήμων,</TextUnit>
    <TextUnit id="15036" loc="24.158">ἀλλὰ μάλ' ἐνδυκέως ἱκέτεω πεφιδήσεται ἀνδρός.</TextUnit>
    <TextUnit id="15037" loc="24.159">ὣς ἔφατ', ὦρτο δὲ ̓͂Ιρις ἀελλόπος ἀγγελέουσα.</TextUnit>
    <TextUnit id="15038" loc="24.160">ἷξεν δ' ἐς Πριάμοιο, κίχεν δ' ἐνοπήν τε γόον τε.</TextUnit>
    <TextUnit id="15039" loc="24.161">παῖδες μὲν πατέρ' ἀμφὶ καθήμενοι ἔνδοθεν αὐλῆς</TextUnit>
    <TextUnit id="15040" loc="24.162">δάκρυσιν εἵματ' ἔφυρον, ὃ δ' ἐν μέσσοισι γεραιὸς</TextUnit>
    <TextUnit id="15041" loc="24.163">ἐντυπὰς ἐν χλαίνῃ κεκαλυμμένος: ἀμφὶ δὲ πολλὴ</TextUnit>
    <TextUnit id="15042" loc="24.164">κόπρος ἔην κεφαλῇ τε καὶ αὐχένι τοῖο γέροντος</TextUnit>
    <TextUnit id="15043" loc="24.165">τήν ῥα κυλινδόμενος καταμήσατο χερσὶν ἑῇσι.</TextUnit>
    <TextUnit id="15044" loc="24.166">θυγατέρες δ' ἀνὰ δώματ' ἰδὲ νυοὶ ὠδύροντο</TextUnit>
    <TextUnit id="15045" loc="24.167">τῶν μιμνησκόμεναι οἳ δὴ πολέες τε καὶ ἐσθλοὶ</TextUnit>
    <TextUnit id="15046" loc="24.168">χερσὶν ὑπ' ̓Αργείων κέατο ψυχὰς ὀλέσαντες.</TextUnit>
    <TextUnit id="15047" loc="24.169">στῆ δὲ παρὰ Πρίαμον Διὸς ἄγγελος, ἠδὲ προσηύδα</TextUnit>
    <TextUnit id="15048" loc="24.170">τυτθὸν φθεγξαμένη: τὸν δὲ τρόμος ἔλλαβε γυῖα:</TextUnit>
    <TextUnit id="15049" loc="24.171">θάρσει Δαρδανίδη Πρίαμε φρεσί, μὴ δέ τι τάρβει:</TextUnit>
    <TextUnit id="15050" loc="24.172">οὐ μὲν γάρ τοι ἐγὼ κακὸν ὀσσομένη τόδ' ἱκάνω</TextUnit>
    <TextUnit id="15051" loc="24.173">ἀλλ' ἀγαθὰ φρονέουσα: Διὸς δέ τοι ἄγγελός εἰμι,</TextUnit>
    <TextUnit id="15052" loc="24.174">ὅς σευ ἄνευθεν ἐὼν μέγα κήδεται ἠδ' ἐλεαίρει.</TextUnit>
    <TextUnit id="15053" loc="24.175">λύσασθαί ς' ἐκέλευσεν ̓Ολύμπιος ̔́Εκτορα δῖον,</TextUnit>
    <TextUnit id="15054" loc="24.176">δῶρα δ' ̓Αχιλλῆϊ φερέμεν τά κε θυμὸν ἰήνῃ</TextUnit>
    <TextUnit id="15055" loc="24.177">οἶον, μὴ δέ τις ἄλλος ἅμα Τρώων ἴτω ἀνήρ.</TextUnit>
    <TextUnit id="15056" loc="24.178">κῆρύξ τίς τοι ἕποιτο γεραίτερος, ὅς κ' ἰθύνοι</TextUnit>
    <TextUnit id="15057" loc="24.179">ἡμιόνους καὶ ἄμαξαν ἐύ̈τροχον, ἠδὲ καὶ αὖτις</TextUnit>
    <TextUnit id="15058" loc="24.180">νεκρὸν ἄγοι προτὶ ἄστυ, τὸν ἔκτανε δῖος ̓Αχιλλεύς.</TextUnit>
    <TextUnit id="15059" loc="24.181">μὴ δέ τί τοι θάνατος μελέτω φρεσὶ μηδέ τι τάρβος:</TextUnit>
    <TextUnit id="15060" loc="24.182">τοῖος γάρ τοι πομπὸς ἅμ' ἕψεται ἀργεϊφόντης,</TextUnit>
    <TextUnit id="15061" loc="24.183">ὅς ς' ἄξει εἷός κεν ἄγων ̓Αχιλῆϊ πελάσσῃ.</TextUnit>
    <TextUnit id="15062" loc="24.184">αὐτὰρ ἐπὴν ἀγάγῃσιν ἔσω κλισίην ̓Αχιλῆος,</TextUnit>
    <TextUnit id="15063" loc="24.185">οὔτ' αὐτὸς κτενέει ἀπό τ' ἄλλους πάντας ἐρύξει:</TextUnit>
    <TextUnit id="15064" loc="24.186">οὔτε γάρ ἔστ' ἄφρων οὔτ' ἄσκοπος οὔτ' ἀλιτήμων,</TextUnit>
    <TextUnit id="15065" loc="24.187">ἀλλὰ μάλ' ἐνδυκέως ἱκέτεω πεφιδήσεται ἀνδρός.</TextUnit>
    <TextUnit id="15066" loc="24.188">ἣ μὲν ἄρ' ὣς εἰποῦς' ἀπέβη πόδας ὠκέα ̓͂Ιρις,</TextUnit>
    <TextUnit id="15067" loc="24.189">αὐτὰρ ὅ γ' υἷας ἄμαξαν ἐύ̈τροχον ἡμιονείην</TextUnit>
    <TextUnit id="15068" loc="24.190">ὁπλίσαι ἠνώγει, πείρινθα δὲ δῆσαι ἐπ' αὐτῆς.</TextUnit>
    <TextUnit id="15069" loc="24.191">αὐτὸς δ' ἐς θάλαμον κατεβήσετο κηώεντα</TextUnit>
    <TextUnit id="15070" loc="24.192">κέδρινον ὑψόροφον, ὃς γλήνεα πολλὰ κεχάνδει:</TextUnit>
    <TextUnit id="15071" loc="24.193">ἐς δ' ἄλοχον ̔Εκάβην ἐκαλέσσατο φώνησέν τε:</TextUnit>
    <TextUnit id="15072" loc="24.194">δαιμονίη Διόθεν μοι ̓Ολύμπιος ἄγγελος ἦλθε</TextUnit>
    <TextUnit id="15073" loc="24.195">λύσασθαι φίλον υἱὸν ἰόντ' ἐπὶ νῆας ̓Αχαιῶν,</TextUnit>
    <TextUnit id="15074" loc="24.196">δῶρα δ' ̓Αχιλλῆϊ φερέμεν τά κε θυμὸν ἰήνῃ.</TextUnit>
    <TextUnit id="15075" loc="24.197">ἀλλ' ἄγε μοι τόδε εἰπὲ τί τοι φρεσὶν εἴδεται εἶναι;</TextUnit>
    <TextUnit id="15076" loc="24.198">αἰνῶς γάρ μ' αὐτόν γε μένος καὶ θυμὸς ἄνωγε</TextUnit>
    <TextUnit id="15077" loc="24.199">κεῖς' ἰέναι ἐπὶ νῆας ἔσω στρατὸν εὐρὺν ̓Αχαιῶν.</TextUnit>
    <TextUnit id="15078" loc="24.200">ὣς φάτο, κώκυσεν δὲ γυνὴ καὶ ἀμείβετο μύθῳ:</TextUnit>
    <TextUnit id="15079" loc="24.201">ὤ μοι πῇ δή τοι φρένες οἴχονθ', ᾗς τὸ πάρος περ</TextUnit>
    <TextUnit id="15080" loc="24.202">ἔκλε' ἐπ' ἀνθρώπους ξείνους ἠδ' οἷσιν ἀνάσσεις;</TextUnit>
    <TextUnit id="15081" loc="24.203">πῶς ἐθέλεις ἐπὶ νῆας ̓Αχαιῶν ἐλθέμεν οἶος</TextUnit>
    <TextUnit id="15082" loc="24.204">ἀνδρὸς ἐς ὀφθαλμοὺς ὅς τοι πολέας τε καὶ ἐσθλοὺς</TextUnit>
    <TextUnit id="15083" loc="24.205">υἱέας ἐξενάριξε: σιδήρειόν νύ τοι ἦτορ.</TextUnit>
    <TextUnit id="15084" loc="24.206">εἰ γάρ ς' αἱρήσει καὶ ἐσόψεται ὀφθαλμοῖσιν</TextUnit>
    <TextUnit id="15085" loc="24.207">ὠμηστὴς καὶ ἄπιστος ἀνὴρ ὅ γε οὔ ς' ἐλεήσει,</TextUnit>
    <TextUnit id="15086" loc="24.208">οὐδέ τί ς' αἰδέσεται. νῦν δὲ κλαίωμεν ἄνευθεν</TextUnit>
    <TextUnit id="15087" loc="24.209">ἥμενοι ἐν μεγάρῳ: τῷ δ' ὥς ποθι Μοῖρα κραταιὴ</TextUnit>
    <TextUnit id="15088" loc="24.210">γιγνομένῳ ἐπένησε λίνῳ, ὅτε μιν τέκον αὐτή,</TextUnit>
    <TextUnit id="15089" loc="24.211">ἀργίποδας κύνας ἆσαι ἑῶν ἀπάνευθε τοκήων</TextUnit>
    <TextUnit id="15090" loc="24.212">ἀνδρὶ πάρα κρατερῷ, τοῦ ἐγὼ μέσον ἧπαρ ἔχοιμι</TextUnit>
    <TextUnit id="15091" loc="24.213">ἐσθέμεναι προσφῦσα: τότ' ἄντιτα ἔργα γένοιτο</TextUnit>
    <TextUnit id="15092" loc="24.214">παιδὸς ἐμοῦ, ἐπεὶ οὔ ἑ κακιζόμενόν γε κατέκτα,</TextUnit>
    <TextUnit id="15093" loc="24.215">ἀλλὰ πρὸ Τρώων καὶ Τρωϊάδων βαθυκόλπων</TextUnit>
    <TextUnit id="15094" loc="24.216">ἑσταότ' οὔτε φόβου μεμνημένον οὔτ' ἀλεωρῆς.</TextUnit>
    <TextUnit id="15095" loc="24.217">τὴν δ' αὖτε προσέειπε γέρων Πρίαμος θεοειδής:</TextUnit>
    <TextUnit id="15096" loc="24.218">μή μ' ἐθέλοντ' ἰέναι κατερύκανε, μὴ δέ μοι αὐτὴ</TextUnit>
    <TextUnit id="15097" loc="24.219">ὄρνις ἐνὶ μεγάροισι κακὸς πέλευ: οὐδέ με πείσεις.</TextUnit>
    <TextUnit id="15098" loc="24.220">εἰ μὲν γάρ τίς μ' ἄλλος ἐπιχθονίων ἐκέλευεν,</TextUnit>
    <TextUnit id="15099" loc="24.221">ἢ οἳ μάντιές εἰσι θυοσκόοι ἢ ἱερῆες,</TextUnit>
    <TextUnit id="15100" loc="24.222">ψεῦδός κεν φαῖμεν καὶ νοσφιζοίμεθα μᾶλλον:</TextUnit>
    <TextUnit id="15101" loc="24.223">νῦν δ', αὐτὸς γὰρ ἄκουσα θεοῦ καὶ ἐσέδρακον ἄντην,</TextUnit>
    <TextUnit id="15102" loc="24.224">εἶμι καὶ οὐχ ἅλιον ἔπος ἔσσεται. εἰ δέ μοι αἶσα</TextUnit>
    <TextUnit id="15103" loc="24.225">τεθνάμεναι παρὰ νηυσὶν ̓Αχαιῶν χαλκοχιτώνων</TextUnit>
    <TextUnit id="15104" loc="24.226">βούλομαι: αὐτίκα γάρ με κατακτείνειεν ̓Αχιλλεὺς</TextUnit>
    <TextUnit id="15105" loc="24.227">ἀγκὰς ἑλόντ' ἐμὸν υἱόν, ἐπὴν γόου ἐξ ἔρον εἵην.</TextUnit>
    <TextUnit id="15106" loc="24.228">ἦ καὶ φωριαμῶν ἐπιθήματα κάλ' ἀνέῳγεν:</TextUnit>
    <TextUnit id="15107" loc="24.229">ἔνθεν δώδεκα μὲν περικαλλέας ἔξελε πέπλους,</TextUnit>
    <TextUnit id="15108" loc="24.230">δώδεκα δ' ἁπλοί̈δας χλαίνας, τόσσους δὲ τάπητας,</TextUnit>
    <TextUnit id="15109" loc="24.231">τόσσα δὲ φάρεα λευκά, τόσους δ' ἐπὶ τοῖσι χιτῶνας.</TextUnit>
    <TextUnit id="15110" loc="24.232">χρυσοῦ δὲ στήσας ἔφερεν δέκα πάντα τάλαντα,</TextUnit>
    <TextUnit id="15111" loc="24.233">ἐκ δὲ δύ' αἴθωνας τρίποδας, πίσυρας δὲ λέβητας,</TextUnit>
    <TextUnit id="15112" loc="24.234">ἐκ δὲ δέπας περικαλλές, ὅ οἱ Θρῇκες πόρον ἄνδρες</TextUnit>
    <TextUnit id="15113" loc="24.235">ἐξεσίην ἐλθόντι μέγα κτέρας: οὐδέ νυ τοῦ περ</TextUnit>
    <TextUnit id="15114" loc="24.236">φείσατ' ἐνὶ μεγάροις ὃ γέρων, περὶ δ' ἤθελε θυμῷ</TextUnit>
    <TextUnit id="15115" loc="24.237">λύσασθαι φίλον υἱόν. ὃ δὲ Τρῶας μὲν ἅπαντας</TextUnit>
    <TextUnit id="15116" loc="24.238">αἰθούσης ἀπέεργεν ἔπεσς' αἰσχροῖσιν ἐνίσσων:</TextUnit>
    <TextUnit id="15117" loc="24.239">ἔρρετε λωβητῆρες ἐλεγχέες: οὔ νυ καὶ ὑμῖν</TextUnit>
    <TextUnit id="15118" loc="24.240">οἴκοι ἔνεστι γόος, ὅτι μ' ἤλθετε κηδήσοντες;</TextUnit>
    <TextUnit id="15119" loc="24.241">ἦ ὀνόσασθ' ὅτι μοι Κρονίδης Ζεὺς ἄλγε' ἔδωκε</TextUnit>
    <TextUnit id="15120" loc="24.242">παῖδ' ὀλέσαι τὸν ἄριστον; ἀτὰρ γνώσεσθε καὶ ὔμμες:</TextUnit>
    <TextUnit id="15121" loc="24.243">ῥηί̈τεροι γὰρ μᾶλλον ̓Αχαιοῖσιν δὴ ἔσεσθε</TextUnit>
    <TextUnit id="15122" loc="24.244">κείνου τεθνηῶτος ἐναιρέμεν. αὐτὰρ ἔγωγε</TextUnit>
    <TextUnit id="15123" loc="24.245">πρὶν ἀλαπαζομένην τε πόλιν κεραϊζομένην τε</TextUnit>
    <TextUnit id="15124" loc="24.246">ὀφθαλμοῖσιν ἰδεῖν βαίην δόμον ̓́Αϊδος εἴσω.</TextUnit>
    <TextUnit id="15125" loc="24.247">ἦ καὶ σκηπανίῳ δίεπ' ἀνέρας: οἳ δ' ἴσαν ἔξω</TextUnit>
    <TextUnit id="15126" loc="24.248">σπερχομένοιο γέροντος: ὃ δ' υἱάσιν οἷσιν ὁμόκλα</TextUnit>
    <TextUnit id="15127" loc="24.249">νεικείων ̔́Ελενόν τε Πάριν τ' ̓Αγάθωνά τε δῖον</TextUnit>
    <TextUnit id="15128" loc="24.250">Πάμμονά τ' ̓Αντίφονόν τε βοὴν ἀγαθόν τε Πολίτην</TextUnit>
    <TextUnit id="15129" loc="24.251">Δηί̈φοβόν τε καὶ ̔Ιππόθοον καὶ δῖον ̓Αγαυόν:</TextUnit>
    <TextUnit id="15130" loc="24.252">ἐννέα τοῖς ὃ γεραιὸς ὁμοκλήσας ἐκέλευε:</TextUnit>
    <TextUnit id="15131" loc="24.253">σπεύσατέ μοι κακὰ τέκνα κατηφόνες: αἴθ' ἅμα πάντες</TextUnit>
    <TextUnit id="15132" loc="24.254">̔́Εκτορος ὠφέλετ' ἀντὶ θοῇς ἐπὶ νηυσὶ πεφάσθαι.</TextUnit>
    <TextUnit id="15133" loc="24.255">ὤ μοι ἐγὼ πανάποτμος, ἐπεὶ τέκον υἷας ἀρίστους</TextUnit>
    <TextUnit id="15134" loc="24.256">Τροίῃ ἐν εὐρείῃ, τῶν δ' οὔ τινά φημι λελεῖφθαι,</TextUnit>
    <TextUnit id="15135" loc="24.257">Μήστορά τ' ἀντίθεον καὶ Τρωί̈λον ἱππιοχάρμην</TextUnit>
    <TextUnit id="15136" loc="24.258">̔́Εκτορά θ', ὃς θεὸς ἔσκε μετ' ἀνδράσιν, οὐδὲ ἐῴκει</TextUnit>
    <TextUnit id="15137" loc="24.259">ἀνδρός γε θνητοῦ πάϊς ἔμμεναι ἀλλὰ θεοῖο.</TextUnit>
    <TextUnit id="15138" loc="24.260">τοὺς μὲν ἀπώλες' ̓́Αρης, τὰ δ' ἐλέγχεα πάντα λέλειπται</TextUnit>
    <TextUnit id="15139" loc="24.261">ψεῦσταί τ' ὀρχησταί τε χοροιτυπίῃσιν ἄριστοι</TextUnit>
    <TextUnit id="15140" loc="24.262">ἀρνῶν ἠδ' ἐρίφων ἐπιδήμιοι ἁρπακτῆρες.</TextUnit>
    <TextUnit id="15141" loc="24.263">οὐκ ἂν δή μοι ἄμαξαν ἐφοπλίσσαιτε τάχιστα,</TextUnit>
    <TextUnit id="15142" loc="24.264">ταῦτά τε πάντ' ἐπιθεῖτε, ἵνα πρήσσωμεν ὁδοῖο;</TextUnit>
    <TextUnit id="15143" loc="24.265">ὣς ἔφαθ', οἳ δ' ἄρα πατρὸς ὑποδείσαντες ὁμοκλὴν</TextUnit>
    <TextUnit id="15144" loc="24.266">ἐκ μὲν ἄμαξαν ἄειραν ἐύ̈τροχον ἡμιονείην</TextUnit>
    <TextUnit id="15145" loc="24.267">καλὴν πρωτοπαγέα, πείρινθα δὲ δῆσαν ἐπ' αὐτῆς,</TextUnit>
    <TextUnit id="15146" loc="24.268">κὰδ δ' ἀπὸ πασσαλόφι ζυγὸν ᾕρεον ἡμιόνειον</TextUnit>
    <TextUnit id="15147" loc="24.269">πύξινον ὀμφαλόεν εὖ οἰήκεσσιν ἀρηρός:</TextUnit>
    <TextUnit id="15148" loc="24.270">ἐκ δ' ἔφερον ζυγόδεσμον ἅμα ζυγῷ ἐννεάπηχυ.</TextUnit>
    <TextUnit id="15149" loc="24.271">καὶ τὸ μὲν εὖ κατέθηκαν ἐϋξέστῳ ἐπὶ ῥυμῷ</TextUnit>
    <TextUnit id="15150" loc="24.272">πέζῃ ἔπι πρώτῃ, ἐπὶ δὲ κρίκον ἕστορι βάλλον,</TextUnit>
    <TextUnit id="15151" loc="24.273">τρὶς δ' ἑκάτερθεν ἔδησαν ἐπ' ὀμφαλόν, αὐτὰρ ἔπειτα</TextUnit>
    <TextUnit id="15152" loc="24.274">ἑξείης κατέδησαν, ὑπὸ γλωχῖνα δ' ἔκαμψαν.</TextUnit>
    <TextUnit id="15153" loc="24.275">ἐκ θαλάμου δὲ φέροντες ἐϋξέστης ἐπ' ἀπήνης</TextUnit>
    <TextUnit id="15154" loc="24.276">νήεον ̔Εκτορέης κεφαλῆς ἀπερείσι' ἄποινα,</TextUnit>
    <TextUnit id="15155" loc="24.277">ζεῦξαν δ' ἡμιόνους κρατερώνυχας ἐντεσιεργούς,</TextUnit>
    <TextUnit id="15156" loc="24.278">τούς ῥά ποτε Πριάμῳ Μυσοὶ δόσαν ἀγλαὰ δῶρα.</TextUnit>
    <TextUnit id="15157" loc="24.279">ἵππους δὲ Πριάμῳ ὕπαγον ζυγόν, οὓς ὃ γεραιὸς</TextUnit>
    <TextUnit id="15158" loc="24.280">αὐτὸς ἔχων ἀτίταλλεν ἐϋξέστῃ ἐπὶ φάτνῃ.</TextUnit>
    <TextUnit id="15159" loc="24.281">τὼ μὲν ζευγνύσθην ἐν δώμασιν ὑψηλοῖσι</TextUnit>
    <TextUnit id="15160" loc="24.282">κῆρυξ καὶ Πρίαμος πυκινὰ φρεσὶ μήδε' ἔχοντες:</TextUnit>
    <TextUnit id="15161" loc="24.283">ἀγχίμολον δέ σφ' ἦλθ' ̔Εκάβη τετιηότι θυμῷ</TextUnit>
    <TextUnit id="15162" loc="24.284">οἶνον ἔχους' ἐν χειρὶ μελίφρονα δεξιτερῆφι</TextUnit>
    <TextUnit id="15163" loc="24.285">χρυσέῳ ἐν δέπαϊ, ὄφρα λείψαντε κιοίτην:</TextUnit>
    <TextUnit id="15164" loc="24.286">στῆ δ' ἵππων προπάροιθεν ἔπος τ' ἔφατ' ἔκ τ' ὀνόμαζε:</TextUnit>
    <TextUnit id="15165" loc="24.287">τῆ σπεῖσον Διὶ πατρί, καὶ εὔχεο οἴκαδ' ἱκέσθαι</TextUnit>
    <TextUnit id="15166" loc="24.288">ἂψ ἐκ δυσμενέων ἀνδρῶν, ἐπεὶ ἂρ σέ γε θυμὸς</TextUnit>
    <TextUnit id="15167" loc="24.289">ὀτρύνει ἐπὶ νῆας ἐμεῖο μὲν οὐκ ἐθελούσης.</TextUnit>
    <TextUnit id="15168" loc="24.290">ἀλλ' εὔχεο σύ γ' ἔπειτα κελαινεφέϊ Κρονίωνι</TextUnit>
    <TextUnit id="15169" loc="24.291">̓Ιδαίῳ, ὅς τε Τροίην κατὰ πᾶσαν ὁρᾶται,</TextUnit>
    <TextUnit id="15170" loc="24.292">αἴτει δ' οἰωνὸν ταχὺν ἄγγελον, ὅς τέ οἱ αὐτῷ</TextUnit>
    <TextUnit id="15171" loc="24.293">φίλτατος οἰωνῶν, καί εὑ κράτος ἐστὶ μέγιστον,</TextUnit>
    <TextUnit id="15172" loc="24.294">δεξιόν, ὄφρά μιν αὐτὸς ἐν ὀφθαλμοῖσι νοήσας</TextUnit>
    <TextUnit id="15173" loc="24.295">τῷ πίσυνος ἐπὶ νῆας ἴῃς Δαναῶν ταχυπώλων.</TextUnit>
    <TextUnit id="15174" loc="24.296">εἰ δέ τοι οὐ δώσει ἑὸν ἄγγελον εὐρύοπα Ζεύς,</TextUnit>
    <TextUnit id="15175" loc="24.297">οὐκ ἂν ἔγωγέ ς' ἔπειτα ἐποτρύνουσα κελοίμην</TextUnit>
    <TextUnit id="15176" loc="24.298">νῆας ἐπ' ̓Αργείων ἰέναι μάλα περ μεμαῶτα.</TextUnit>
    <TextUnit id="15177" loc="24.299">τὴν δ' ἀπαμειβόμενος προσέφη Πρίαμος θεοειδής:</TextUnit>
    <TextUnit id="15178" loc="24.300">ὦ γύναι οὐ μέν τοι τόδ' ἐφιεμένῃ ἀπιθήσω.</TextUnit>
    <TextUnit id="15179" loc="24.301">ἐσθλὸν γὰρ Διὶ χεῖρας ἀνασχέμεν αἴ κ' ἐλεήσῃ.</TextUnit>
    <TextUnit id="15180" loc="24.302">ἦ ῥα καὶ ἀμφίπολον ταμίην ὄτρυν' ὃ γεραιὸς</TextUnit>
    <TextUnit id="15181" loc="24.303">χερσὶν ὕδωρ ἐπιχεῦαι ἀκήρατον: ἣ δὲ παρέστη</TextUnit>
    <TextUnit id="15182" loc="24.304">χέρνιβον ἀμφίπολος πρόχοόν θ' ἅμα χερσὶν ἔχουσα.</TextUnit>
    <TextUnit id="15183" loc="24.305">νιψάμενος δὲ κύπελλον ἐδέξατο ἧς ἀλόχοιο:</TextUnit>
    <TextUnit id="15184" loc="24.306">εὔχετ' ἔπειτα στὰς μέσῳ ἕρκεϊ, λεῖβε δὲ οἶνον</TextUnit>
    <TextUnit id="15185" loc="24.307">οὐρανὸν εἰσανιδών, καὶ φωνήσας ἔπος ηὔδα:</TextUnit>
    <TextUnit id="15186" loc="24.308">Ζεῦ πάτερ ̓́Ιδηθεν μεδέων κύδιστε μέγιστε</TextUnit>
    <TextUnit id="15187" loc="24.309">δός μ' ἐς ̓Αχιλλῆος φίλον ἐλθεῖν ἠδ' ἐλεεινόν,</TextUnit>
    <TextUnit id="15188" loc="24.310">πέμψον δ' οἰωνὸν ταχὺν ἄγγελον, ὅς τε σοὶ αὐτῷ</TextUnit>
    <TextUnit id="15189" loc="24.311">φίλτατος οἰωνῶν, καί εὑ κράτος ἐστὶ μέγιστον,</TextUnit>
    <TextUnit id="15190" loc="24.312">δεξιόν, ὄφρά μιν αὐτὸς ἐν ὀφθαλμοῖσι νοήσας</TextUnit>
    <TextUnit id="15191" loc="24.313">τῷ πίσυνος ἐπὶ νῆας ἴω Δαναῶν ταχυπώλων.</TextUnit>
    <TextUnit id="15192" loc="24.314">ὣς ἔφατ' εὐχόμενος, τοῦ δ' ἔκλυε μητίετα Ζεὺς</TextUnit>
    <TextUnit id="15193" loc="24.315">αὐτίκα δ' αἰετὸν ἧκε τελειότατον πετεηνῶν</TextUnit>
    <TextUnit id="15194" loc="24.316">μόρφνον θηρητῆρ' ὃν καὶ περκνὸν καλέουσιν.</TextUnit>
    <TextUnit id="15195" loc="24.317">ὅσση δ' ὑψορόφοιο θύρη θαλάμοιο τέτυκται</TextUnit>
    <TextUnit id="15196" loc="24.318">ἀνέρος ἀφνειοῖο ἐὺ̈ κληῖ̈ς' ἀραρυῖα,</TextUnit>
    <TextUnit id="15197" loc="24.319">τόσς' ἄρα τοῦ ἑκάτερθεν ἔσαν πτερά: εἴσατο δέ σφι</TextUnit>
    <TextUnit id="15198" loc="24.320">δεξιὸς ἀί̈ξας διὰ ἄστεος: οἳ δὲ ἰδόντες</TextUnit>
    <TextUnit id="15199" loc="24.321">γήθησαν, καὶ πᾶσιν ἐνὶ φρεσὶ θυμὸς ἰάνθη.</TextUnit>
    <TextUnit id="15200" loc="24.322">σπερχόμενος δ' ὃ γεραιὸς ἑοῦ ἐπεβήσετο δίφρου,</TextUnit>
    <TextUnit id="15201" loc="24.323">ἐκ δ' ἔλασε προθύροιο καὶ αἰθούσης ἐριδούπου.</TextUnit>
    <TextUnit id="15202" loc="24.324">πρόσθε μὲν ἡμίονοι ἕλκον τετράκυκλον ἀπήνην,</TextUnit>
    <TextUnit id="15203" loc="24.325">τὰς ̓Ιδαῖος ἔλαυνε δαί̈φρων: αὐτὰρ ὄπισθεν</TextUnit>
    <TextUnit id="15204" loc="24.326">ἵπποι, τοὺς ὃ γέρων ἐφέπων μάστιγι κέλευε</TextUnit>
    <TextUnit id="15205" loc="24.327">καρπαλίμως κατὰ ἄστυ: φίλοι δ' ἅμα πάντες ἕποντο</TextUnit>
    <TextUnit id="15206" loc="24.328">πόλλ' ὀλοφυρόμενοι ὡς εἰ θάνατον δὲ κιόντα.</TextUnit>
    <TextUnit id="15207" loc="24.329">οἳ δ' ἐπεὶ οὖν πόλιος κατέβαν, πεδίον δ' ἀφίκοντο,</TextUnit>
    <TextUnit id="15208" loc="24.330">οἳ μὲν ἄρ' ἄψορροι προτὶ ̓́Ιλιον ἀπονέοντο</TextUnit>
    <TextUnit id="15209" loc="24.331">παῖδες καὶ γαμβροί, τὼ δ' οὐ λάθον εὐρύοπα Ζῆν</TextUnit>
    <TextUnit id="15210" loc="24.332">ἐς πεδίον προφανέντε: ἰδὼν δ' ἐλέησε γέροντα,</TextUnit>
    <TextUnit id="15211" loc="24.333">αἶψα δ' ἄρ' ̔Ερμείαν υἱὸν φίλον ἀντίον ηὔδα:</TextUnit>
    <TextUnit id="15212" loc="24.334">̔Ερμεία, σοὶ γάρ τε μάλιστά γε φίλτατόν ἐστιν</TextUnit>
    <TextUnit id="15213" loc="24.335">ἀνδρὶ ἑταιρίσσαι, καί τ' ἔκλυες ᾧ κ' ἐθέλῃσθα,</TextUnit>
    <TextUnit id="15214" loc="24.336">βάσκ' ἴθι καὶ Πρίαμον κοίλας ἐπὶ νῆας ̓Αχαιῶν</TextUnit>
    <TextUnit id="15215" loc="24.337">ὣς ἄγαγ', ὡς μήτ' ἄρ τις ἴδῃ μήτ' ἄρ τε νοήσῃ</TextUnit>
    <TextUnit id="15216" loc="24.338">τῶν ἄλλων Δαναῶν, πρὶν Πηλεί̈ωνα δ' ἱκέσθαι.</TextUnit>
    <TextUnit id="15217" loc="24.339">ὣς ἔφατ', οὐδ' ἀπίθησε διάκτορος ἀργεϊφόντης.</TextUnit>
    <TextUnit id="15218" loc="24.340">αὐτίκ' ἔπειθ' ὑπὸ ποσσὶν ἐδήσατο καλὰ πέδιλα</TextUnit>
    <TextUnit id="15219" loc="24.341">ἀμβρόσια χρύσεια, τά μιν φέρον ἠμὲν ἐφ' ὑγρὴν</TextUnit>
    <TextUnit id="15220" loc="24.342">ἠδ' ἐπ' ἀπείρονα γαῖαν ἅμα πνοιῇς ἀνέμοιο:</TextUnit>
    <TextUnit id="15221" loc="24.343">εἵλετο δὲ ῥάβδον, τῇ τ' ἀνδρῶν ὄμματα θέλγει</TextUnit>
    <TextUnit id="15222" loc="24.344">ὧν ἐθέλει, τοὺς δ' αὖτε καὶ ὑπνώοντας ἐγείρει:</TextUnit>
    <TextUnit id="15223" loc="24.345">τὴν μετὰ χερσὶν ἔχων πέτετο κρατὺς ἀργεϊφόντης.</TextUnit>
    <TextUnit id="15224" loc="24.346">αἶψα δ' ἄρα Τροίην τε καὶ ̔Ελλήσποντον ἵκανε,</TextUnit>
    <TextUnit id="15225" loc="24.347">βῆ δ' ἰέναι κούρῳ αἰσυμνητῆρι ἐοικὼς</TextUnit>
    <TextUnit id="15226" loc="24.348">πρῶτον ὑπηνήτῃ, τοῦ περ χαριεστάτη ἥβη.</TextUnit>
    <TextUnit id="15227" loc="24.349">οἳ δ' ἐπεὶ οὖν μέγα σῆμα παρὲξ ̓́Ιλοιο ἔλασσαν,</TextUnit>
    <TextUnit id="15228" loc="24.350">στῆσαν ἄρ' ἡμιόνους τε καὶ ἵππους ὄφρα πίοιεν</TextUnit>
    <TextUnit id="15229" loc="24.351">ἐν ποταμῷ: δὴ γὰρ καὶ ἐπὶ κνέφας ἤλυθε γαῖαν.</TextUnit>
    <TextUnit id="15230" loc="24.352">τὸν δ' ἐξ ἀγχιμόλοιο ἰδὼν ἐφράσσατο κῆρυξ</TextUnit>
    <TextUnit id="15231" loc="24.353">̔Ερμείαν, ποτὶ δὲ Πρίαμον φάτο φώνησέν τε:</TextUnit>
    <TextUnit id="15232" loc="24.354">φράζεο Δαρδανίδη: φραδέος νόου ἔργα τέτυκται.</TextUnit>
    <TextUnit id="15233" loc="24.355">ἄνδρ' ὁρόω, τάχα δ' ἄμμε διαρραίσεσθαι ὀί̈ω.</TextUnit>
    <TextUnit id="15234" loc="24.356">ἀλλ' ἄγε δὴ φεύγωμεν ἐφ' ἵππων, ἤ μιν ἔπειτα</TextUnit>
    <TextUnit id="15235" loc="24.357">γούνων ἁψάμενοι λιτανεύσομεν αἴ κ' ἐλεήσῃ.</TextUnit>
    <TextUnit id="15236" loc="24.358">ὣς φάτο, σὺν δὲ γέροντι νόος χύτο, δείδιε δ' αἰνῶς,</TextUnit>
    <TextUnit id="15237" loc="24.359">ὀρθαὶ δὲ τρίχες ἔσταν ἐνὶ γναμπτοῖσι μέλεσσι,</TextUnit>
    <TextUnit id="15238" loc="24.360">στῆ δὲ ταφών: αὐτὸς δ' ἐριούνιος ἐγγύθεν ἐλθὼν</TextUnit>
    <TextUnit id="15239" loc="24.361">χεῖρα γέροντος ἑλὼν ἐξείρετο καὶ προσέειπε:</TextUnit>
    <TextUnit id="15240" loc="24.362">πῇ πάτερ ὧδ' ἵππους τε καὶ ἡμιόνους ἰθύνεις</TextUnit>
    <TextUnit id="15241" loc="24.363">νύκτα δι' ἀμβροσίην, ὅτε θ' εὕδουσι βροτοὶ ἄλλοι;</TextUnit>
    <TextUnit id="15242" loc="24.364">οὐδὲ σύ γ' ἔδεισας μένεα πνείοντας ̓Αχαιούς,</TextUnit>
    <TextUnit id="15243" loc="24.365">οἵ τοι δυσμενέες καὶ ἀνάρσιοι ἐγγὺς ἔασι;</TextUnit>
    <TextUnit id="15244" loc="24.366">τῶν εἴ τίς σε ἴδοιτο θοὴν διὰ νύκτα μέλαιναν</TextUnit>
    <TextUnit id="15245" loc="24.367">τοσσάδ' ὀνείατ' ἄγοντα, τίς ἂν δή τοι νόος εἴη;</TextUnit>
    <TextUnit id="15246" loc="24.368">οὔτ' αὐτὸς νέος ἐσσί, γέρων δέ τοι οὗτος ὀπηδεῖ,</TextUnit>
    <TextUnit id="15247" loc="24.369">ἄνδρ' ἀπαμύνασθαι, ὅτε τις πρότερος χαλεπήνῃ.</TextUnit>
    <TextUnit id="15248" loc="24.370">ἀλλ' ἐγὼ οὐδέν σε ῥέξω κακά, καὶ δέ κεν ἄλλον</TextUnit>
    <TextUnit id="15249" loc="24.371">σεῦ ἀπαλεξήσαιμι: φίλῳ δέ σε πατρὶ ἐί̈σκω.</TextUnit>
    <TextUnit id="15250" loc="24.372">τὸν δ' ἠμείβετ' ἔπειτα γέρων Πρίαμος θεοειδής:</TextUnit>
    <TextUnit id="15251" loc="24.373">οὕτω πῃ τάδε γ' ἐστὶ φίλον τέκος ὡς ἀγορεύεις.</TextUnit>
    <TextUnit id="15252" loc="24.374">ἀλλ' ἔτι τις καὶ ἐμεῖο θεῶν ὑπερέσχεθε χεῖρα,</TextUnit>
    <TextUnit id="15253" loc="24.375">ὅς μοι τοιόνδ' ἧκεν ὁδοιπόρον ἀντιβολῆσαι</TextUnit>
    <TextUnit id="15254" loc="24.376">αἴσιον, οἷος δὴ σὺ δέμας καὶ εἶδος ἀγητός,</TextUnit>
    <TextUnit id="15255" loc="24.377">πέπνυσαί τε νόῳ, μακάρων δ' ἔξεσσι τοκήων.</TextUnit>
    <TextUnit id="15256" loc="24.378">τὸν δ' αὖτε προσέειπε διάκτορος ἀργεϊφόντης:</TextUnit>
    <TextUnit id="15257" loc="24.379">ναὶ δὴ ταῦτά γε πάντα γέρον κατὰ μοῖραν ἔειπες.</TextUnit>
    <TextUnit id="15258" loc="24.380">ἀλλ' ἄγε μοι τόδε εἰπὲ καὶ ἀτρεκέως κατάλεξον,</TextUnit>
    <TextUnit id="15259" loc="24.381">ἠέ πῃ ἐκπέμπεις κειμήλια πολλὰ καὶ ἐσθλὰ</TextUnit>
    <TextUnit id="15260" loc="24.382">ἄνδρας ἐς ἀλλοδαποὺς ἵνα περ τάδε τοι σόα μίμνῃ,</TextUnit>
    <TextUnit id="15261" loc="24.383">ἦ ἤδη πάντες καταλείπετε ̓́Ιλιον ἱρὴν</TextUnit>
    <TextUnit id="15262" loc="24.384">δειδιότες: τοῖος γὰρ ἀνὴρ ὤριστος ὄλωλε</TextUnit>
    <TextUnit id="15263" loc="24.385">σὸς πάϊς: οὐ μὲν γάρ τι μάχης ἐπιδεύετ' ̓Αχαιῶν.</TextUnit>
    <TextUnit id="15264" loc="24.386">τὸν δ' ἠμείβετ' ἔπειτα γέρων Πρίαμος θεοειδής:</TextUnit>
    <TextUnit id="15265" loc="24.387">τίς δὲ σύ ἐσσι φέριστε τέων δ' ἔξεσσι τοκήων;</TextUnit>
    <TextUnit id="15266" loc="24.388">ὥς μοι καλὰ τὸν οἶτον ἀπότμου παιδὸς ἔνισπες.</TextUnit>
    <TextUnit id="15267" loc="24.389">τὸν δ' αὖτε προσέειπε διάκτορος ἀργεϊφόντης:</TextUnit>
    <TextUnit id="15268" loc="24.390">πειρᾷ ἐμεῖο γεραιὲ καὶ εἴρεαι ̔́Εκτορα δῖον.</TextUnit>
    <TextUnit id="15269" loc="24.391">τὸν μὲν ἐγὼ μάλα πολλὰ μάχῃ ἔνι κυδιανείρῃ</TextUnit>
    <TextUnit id="15270" loc="24.392">ὀφθαλμοῖσιν ὄπωπα, καὶ εὖτ' ἐπὶ νηυσὶν ἐλάσσας</TextUnit>
    <TextUnit id="15271" loc="24.393">̓Αργείους κτείνεσκε δαί̈ζων ὀξέϊ χαλκῷ:</TextUnit>
    <TextUnit id="15272" loc="24.394">ἡμεῖς δ' ἑσταότες θαυμάζομεν: οὐ γὰρ ̓Αχιλλεὺς</TextUnit>
    <TextUnit id="15273" loc="24.395">εἴα μάρνασθαι κεχολωμένος ̓Ατρεί̈ωνι.</TextUnit>
    <TextUnit id="15274" loc="24.396">τοῦ γὰρ ἐγὼ θεράπων, μία δ' ἤγαγε νηῦς εὐεργής:</TextUnit>
    <TextUnit id="15275" loc="24.397">Μυρμιδόνων δ' ἔξειμι, πατὴρ δέ μοί ἐστι Πολύκτωρ.</TextUnit>
    <TextUnit id="15276" loc="24.398">ἀφνειὸς μὲν ὅ γ' ἐστί, γέρων δὲ δὴ ὡς σύ περ ὧδε,</TextUnit>
    <TextUnit id="15277" loc="24.399">ἓξ δέ οἱ υἷες ἔασιν, ἐγὼ δέ οἱ ἕβδομός εἰμι:</TextUnit>
    <TextUnit id="15278" loc="24.400">τῶν μέτα παλλόμενος κλήρῳ λάχον ἐνθάδ' ἕπεσθαι.</TextUnit>
    <TextUnit id="15279" loc="24.401">νῦν δ' ἦλθον πεδίον δ' ἀπὸ νηῶν: ἠῶθεν γὰρ</TextUnit>
    <TextUnit id="15280" loc="24.402">θήσονται περὶ ἄστυ μάχην ἑλίκωπες ̓Αχαιοί.</TextUnit>
    <TextUnit id="15281" loc="24.403">ἀσχαλόωσι γὰρ οἵδε καθήμενοι, οὐδὲ δύνανται</TextUnit>
    <TextUnit id="15282" loc="24.404">ἴσχειν ἐσσυμένους πολέμου βασιλῆες ̓Αχαιῶν.</TextUnit>
    <TextUnit id="15283" loc="24.405">τὸν δ' ἠμείβετ' ἔπειτα γέρων Πρίαμος θεοειδής:</TextUnit>
    <TextUnit id="15284" loc="24.406">εἰ μὲν δὴ θεράπων Πηληϊάδεω ̓Αχιλῆος</TextUnit>
    <TextUnit id="15285" loc="24.407">εἴς, ἄγε δή μοι πᾶσαν ἀληθείην κατάλεξον,</TextUnit>
    <TextUnit id="15286" loc="24.408">ἢ ἔτι πὰρ νήεσσιν ἐμὸς πάϊς, ἦέ μιν ἤδη</TextUnit>
    <TextUnit id="15287" loc="24.409">ᾗσι κυσὶν μελεϊστὶ ταμὼν προύθηκεν ̓Αχιλλεύς.</TextUnit>
    <TextUnit id="15288" loc="24.410">τὸν δ' αὖτε προσέειπε διάκτορος ἀργεϊφόντης:</TextUnit>
    <TextUnit id="15289" loc="24.411">ὦ γέρον οὔ πω τόν γε κύνες φάγον οὐδ' οἰωνοί,</TextUnit>
    <TextUnit id="15290" loc="24.412">ἀλλ' ἔτι κεῖνος κεῖται ̓Αχιλλῆος παρὰ νηὶ̈</TextUnit>
    <TextUnit id="15291" loc="24.413">αὔτως ἐν κλισίῃσι: δυωδεκάτη δέ οἱ ἠὼς</TextUnit>
    <TextUnit id="15292" loc="24.414">κειμένῳ, οὐδέ τί οἱ χρὼς σήπεται, οὐδέ μιν εὐλαὶ</TextUnit>
    <TextUnit id="15293" loc="24.415">ἔσθους', αἵ ῥά τε φῶτας ἀρηϊφάτους κατέδουσιν.</TextUnit>
    <TextUnit id="15294" loc="24.416">ἦ μέν μιν περὶ σῆμα ἑοῦ ἑτάροιο φίλοιο</TextUnit>
    <TextUnit id="15295" loc="24.417">ἕλκει ἀκηδέστως ἠὼς ὅτε δῖα φανήῃ,</TextUnit>
    <TextUnit id="15296" loc="24.418">οὐδέ μιν αἰσχύνει: θηοῖό κεν αὐτὸς ἐπελθὼν</TextUnit>
    <TextUnit id="15297" loc="24.419">οἷον ἐερσήεις κεῖται, περὶ δ' αἷμα νένιπται,</TextUnit>
    <TextUnit id="15298" loc="24.420">οὐδέ ποθι μιαρός: σὺν δ' ἕλκεα πάντα μέμυκεν</TextUnit>
    <TextUnit id="15299" loc="24.421">ὅσς' ἐτύπη: πολέες γὰρ ἐν αὐτῷ χαλκὸν ἔλασσαν.</TextUnit>
    <TextUnit id="15300" loc="24.422">ὥς τοι κήδονται μάκαρες θεοὶ υἷος ἑῆος</TextUnit>
    <TextUnit id="15301" loc="24.423">καὶ νέκυός περ ἐόντος, ἐπεί σφι φίλος περὶ κῆρι.</TextUnit>
    <TextUnit id="15302" loc="24.424">ὣς φάτο, γήθησεν δ' ὃ γέρων, καὶ ἀμείβετο μύθῳ:</TextUnit>
    <TextUnit id="15303" loc="24.425">ὦ τέκος, ἦ ῥ' ἀγαθὸν καὶ ἐναίσιμα δῶρα διδοῦναι</TextUnit>
    <TextUnit id="15304" loc="24.426">ἀθανάτοις, ἐπεὶ οὔ ποτ' ἐμὸς πάϊς, εἴ ποτ' ἔην γε,</TextUnit>
    <TextUnit id="15305" loc="24.427">λήθετ' ἐνὶ μεγάροισι θεῶν οἳ ̓́Ολυμπον ἔχουσι:</TextUnit>
    <TextUnit id="15306" loc="24.428">τώ οἱ ἀπεμνήσαντο καὶ ἐν θανάτοιό περ αἴσῃ.</TextUnit>
    <TextUnit id="15307" loc="24.429">ἀλλ' ἄγε δὴ τόδε δέξαι ἐμεῦ πάρα καλὸν ἄλεισον,</TextUnit>
    <TextUnit id="15308" loc="24.430">αὐτόν τε ῥῦσαι, πέμψον δέ με σύν γε θεοῖσιν,</TextUnit>
    <TextUnit id="15309" loc="24.431">ὄφρά κεν ἐς κλισίην Πηληϊάδεω ἀφίκωμαι.</TextUnit>
    <TextUnit id="15310" loc="24.432">τὸν δ' αὖτε προσέειπε διάκτορος ἀργεϊφόντης:</TextUnit>
    <TextUnit id="15311" loc="24.433">πειρᾷ ἐμεῖο γεραιὲ νεωτέρου, οὐδέ με πείσεις,</TextUnit>
    <TextUnit id="15312" loc="24.434">ὅς με κέλῃ σέο δῶρα παρὲξ ̓Αχιλῆα δέχεσθαι.</TextUnit>
    <TextUnit id="15313" loc="24.435">τὸν μὲν ἐγὼ δείδοικα καὶ αἰδέομαι περὶ κῆρι</TextUnit>
    <TextUnit id="15314" loc="24.436">συλεύειν, μή μοί τι κακὸν μετόπισθε γένηται.</TextUnit>
    <TextUnit id="15315" loc="24.437">σοὶ δ' ἂν ἐγὼ πομπὸς καί κε κλυτὸν ̓́Αργος ἱκοίμην,</TextUnit>
    <TextUnit id="15316" loc="24.438">ἐνδυκέως ἐν νηὶ̈ θοῇ ἢ πεζὸς ὁμαρτέων:</TextUnit>
    <TextUnit id="15317" loc="24.439">οὐκ ἄν τίς τοι πομπὸν ὀνοσσάμενος μαχέσαιτο.</TextUnit>
    <TextUnit id="15318" loc="24.440">ἦ καὶ ἀναί̈ξας ἐριούνιος ἅρμα καὶ ἵππους</TextUnit>
    <TextUnit id="15319" loc="24.441">καρπαλίμως μάστιγα καὶ ἡνία λάζετο χερσίν,</TextUnit>
    <TextUnit id="15320" loc="24.442">ἐν δ' ἔπνευς' ἵπποισι καὶ ἡμιόνοις μένος ἠύ̈.</TextUnit>
    <TextUnit id="15321" loc="24.443">ἀλλ' ὅτε δὴ πύργους τε νεῶν καὶ τάφρον ἵκοντο,</TextUnit>
    <TextUnit id="15322" loc="24.444">οἳ δὲ νέον περὶ δόρπα φυλακτῆρες πονέοντο,</TextUnit>
    <TextUnit id="15323" loc="24.445">τοῖσι δ' ἐφ' ὕπνον ἔχευε διάκτορος ἀργεϊφόντης</TextUnit>
    <TextUnit id="15324" loc="24.446">πᾶσιν, ἄφαρ δ' ὤϊξε πύλας καὶ ἀπῶσεν ὀχῆας,</TextUnit>
    <TextUnit id="15325" loc="24.447">ἐς δ' ἄγαγε Πρίαμόν τε καὶ ἀγλαὰ δῶρ' ἐπ' ἀπήνης.</TextUnit>
    <TextUnit id="15326" loc="24.448">ἀλλ' ὅτε δὴ κλισίην Πηληϊάδεω ἀφίκοντο</TextUnit>
    <TextUnit id="15327" loc="24.449">ὑψηλήν, τὴν Μυρμιδόνες ποίησαν ἄνακτι</TextUnit>
    <TextUnit id="15328" loc="24.450">δοῦρ' ἐλάτης κέρσαντες: ἀτὰρ καθύπερθεν ἔρεψαν</TextUnit>
    <TextUnit id="15329" loc="24.451">λαχνήεντ' ὄροφον λειμωνόθεν ἀμήσαντες:</TextUnit>
    <TextUnit id="15330" loc="24.452">ἀμφὶ δέ οἱ μεγάλην αὐλὴν ποίησαν ἄνακτι</TextUnit>
    <TextUnit id="15331" loc="24.453">σταυροῖσιν πυκινοῖσι: θύρην δ' ἔχε μοῦνος ἐπιβλὴς</TextUnit>
    <TextUnit id="15332" loc="24.454">εἰλάτινος, τὸν τρεῖς μὲν ἐπιρρήσσεσκον ̓Αχαιοί,</TextUnit>
    <TextUnit id="15333" loc="24.455">τρεῖς δ' ἀναοίγεσκον μεγάλην κληῖ̈δα θυράων</TextUnit>
    <TextUnit id="15334" loc="24.456">τῶν ἄλλων: ̓Αχιλεὺς δ' ἄρ' ἐπιρρήσσεσκε καὶ οἶος:</TextUnit>
    <TextUnit id="15335" loc="24.457">δή ῥα τόθ' ̔Ερμείας ἐριούνιος ᾦξε γέροντι,</TextUnit>
    <TextUnit id="15336" loc="24.458">ἐς δ' ἄγαγε κλυτὰ δῶρα ποδώκεϊ Πηλεί̈ωνι,</TextUnit>
    <TextUnit id="15337" loc="24.459">ἐξ ἵππων δ' ἀπέβαινεν ἐπὶ χθόνα φώνησέν τε:</TextUnit>
    <TextUnit id="15338" loc="24.460">ὦ γέρον ἤτοι ἐγὼ θεὸς ἄμβροτος εἰλήλουθα</TextUnit>
    <TextUnit id="15339" loc="24.461">̔Ερμείας: σοὶ γάρ με πατὴρ ἅμα πομπὸν ὄπασσεν.</TextUnit>
    <TextUnit id="15340" loc="24.462">ἀλλ' ἤτοι μὲν ἐγὼ πάλιν εἴσομαι, οὐδ' ̓Αχιλῆος</TextUnit>
    <TextUnit id="15341" loc="24.463">ὀφθαλμοὺς εἴσειμι: νεμεσσητὸν δέ κεν εἴη</TextUnit>
    <TextUnit id="15342" loc="24.464">ἀθάνατον θεὸν ὧδε βροτοὺς ἀγαπαζέμεν ἄντην:</TextUnit>
    <TextUnit id="15343" loc="24.465">τύνη δ' εἰσελθὼν λαβὲ γούνατα Πηλεί̈ωνος,</TextUnit>
    <TextUnit id="15344" loc="24.466">καί μιν ὑπὲρ πατρὸς καὶ μητέρος ἠϋκόμοιο</TextUnit>
    <TextUnit id="15345" loc="24.467">λίσσεο καὶ τέκεος, ἵνα οἱ σὺν θυμὸν ὀρίνῃς.</TextUnit>
    <TextUnit id="15346" loc="24.468">ὣς ἄρα φωνήσας ἀπέβη πρὸς μακρὸν ̓́Ολυμπον</TextUnit>
    <TextUnit id="15347" loc="24.469">̔Ερμείας: Πρίαμος δ' ἐξ ἵππων ἆλτο χαμᾶζε,</TextUnit>
    <TextUnit id="15348" loc="24.470">̓Ιδαῖον δὲ κατ' αὖθι λίπεν: ὃ δὲ μίμνεν ἐρύκων</TextUnit>
    <TextUnit id="15349" loc="24.471">ἵππους ἡμιόνους τε: γέρων δ' ἰθὺς κίεν οἴκου,</TextUnit>
    <TextUnit id="15350" loc="24.472">τῇ ῥ' ̓Αχιλεὺς ἵζεσκε Διὶ̈ φίλος: ἐν δέ μιν αὐτὸν</TextUnit>
    <TextUnit id="15351" loc="24.473">εὗρ', ἕταροι δ' ἀπάνευθε καθήατο: τὼ δὲ δύ' οἴω</TextUnit>
    <TextUnit id="15352" loc="24.474">ἥρως Αὐτομέδων τε καὶ ̓́Αλκιμος ὄζος ̓́Αρηος</TextUnit>
    <TextUnit id="15353" loc="24.475">ποίπνυον παρεόντε: νέον δ' ἀπέληγεν ἐδωδῆς</TextUnit>
    <TextUnit id="15354" loc="24.476">ἔσθων καὶ πίνων: ἔτι καὶ παρέκειτο τράπεζα.</TextUnit>
    <TextUnit id="15355" loc="24.477">τοὺς δ' ἔλαθ' εἰσελθὼν Πρίαμος μέγας, ἄγχι δ' ἄρα στὰς</TextUnit>
    <TextUnit id="15356" loc="24.478">χερσὶν ̓Αχιλλῆος λάβε γούνατα καὶ κύσε χεῖρας</TextUnit>
    <TextUnit id="15357" loc="24.479">δεινὰς ἀνδροφόνους, αἵ οἱ πολέας κτάνον υἷας.</TextUnit>
    <TextUnit id="15358" loc="24.480">ὡς δ' ὅτ' ἂν ἄνδρ' ἄτη πυκινὴ λάβῃ, ὅς τ' ἐνὶ πάτρῃ</TextUnit>
    <TextUnit id="15359" loc="24.481">φῶτα κατακτείνας ἄλλων ἐξίκετο δῆμον</TextUnit>
    <TextUnit id="15360" loc="24.482">ἀνδρὸς ἐς ἀφνειοῦ, θάμβος δ' ἔχει εἰσορόωντας,</TextUnit>
    <TextUnit id="15361" loc="24.483">ὣς ̓Αχιλεὺς θάμβησεν ἰδὼν Πρίαμον θεοειδέα:</TextUnit>
    <TextUnit id="15362" loc="24.484">θάμβησαν δὲ καὶ ἄλλοι, ἐς ἀλλήλους δὲ ἴδοντο.</TextUnit>
    <TextUnit id="15363" loc="24.485">τὸν καὶ λισσόμενος Πρίαμος πρὸς μῦθον ἔειπε:</TextUnit>
    <TextUnit id="15364" loc="24.486">μνῆσαι πατρὸς σοῖο θεοῖς ἐπιείκελ' ̓Αχιλλεῦ,</TextUnit>
    <TextUnit id="15365" loc="24.487">τηλίκου ὥς περ ἐγών, ὀλοῷ ἐπὶ γήραος οὐδῷ:</TextUnit>
    <TextUnit id="15366" loc="24.488">καὶ μέν που κεῖνον περιναιέται ἀμφὶς ἐόντες</TextUnit>
    <TextUnit id="15367" loc="24.489">τείρους', οὐδέ τίς ἐστιν ἀρὴν καὶ λοιγὸν ἀμῦναι.</TextUnit>
    <TextUnit id="15368" loc="24.490">ἀλλ' ἤτοι κεῖνός γε σέθεν ζώοντος ἀκούων</TextUnit>
    <TextUnit id="15369" loc="24.491">χαίρει τ' ἐν θυμῷ, ἐπί τ' ἔλπεται ἤματα πάντα</TextUnit>
    <TextUnit id="15370" loc="24.492">ὄψεσθαι φίλον υἱὸν ἀπὸ Τροίηθεν ἰόντα:</TextUnit>
    <TextUnit id="15371" loc="24.493">αὐτὰρ ἐγὼ πανάποτμος, ἐπεὶ τέκον υἷας ἀρίστους</TextUnit>
    <TextUnit id="15372" loc="24.494">Τροίῃ ἐν εὐρείῃ, τῶν δ' οὔ τινά φημι λελεῖφθαι.</TextUnit>
    <TextUnit id="15373" loc="24.495">πεντήκοντά μοι ἦσαν ὅτ' ἤλυθον υἷες ̓Αχαιῶν:</TextUnit>
    <TextUnit id="15374" loc="24.496">ἐννεακαίδεκα μέν μοι ἰῆς ἐκ νηδύος ἦσαν,</TextUnit>
    <TextUnit id="15375" loc="24.497">τοὺς δ' ἄλλους μοι ἔτικτον ἐνὶ μεγάροισι γυναῖκες.</TextUnit>
    <TextUnit id="15376" loc="24.498">τῶν μὲν πολλῶν θοῦρος ̓́Αρης ὑπὸ γούνατ' ἔλυσεν:</TextUnit>
    <TextUnit id="15377" loc="24.499">ὃς δέ μοι οἶος ἔην, εἴρυτο δὲ ἄστυ καὶ αὐτούς,</TextUnit>
    <TextUnit id="15378" loc="24.500">τὸν σὺ πρῴην κτεῖνας ἀμυνόμενον περὶ πάτρης</TextUnit>
    <TextUnit id="15379" loc="24.501">̔́Εκτορα: τοῦ νῦν εἵνεχ' ἱκάνω νῆας ̓Αχαιῶν</TextUnit>
    <TextUnit id="15380" loc="24.502">λυσόμενος παρὰ σεῖο, φέρω δ' ἀπερείσι' ἄποινα.</TextUnit>
    <TextUnit id="15381" loc="24.503">ἀλλ' αἰδεῖο θεοὺς ̓Αχιλεῦ, αὐτόν τ' ἐλέησον</TextUnit>
    <TextUnit id="15382" loc="24.504">μνησάμενος σοῦ πατρός: ἐγὼ δ' ἐλεεινότερός περ,</TextUnit>
    <TextUnit id="15383" loc="24.505">ἔτλην δ' οἷ' οὔ πώ τις ἐπιχθόνιος βροτὸς ἄλλος,</TextUnit>
    <TextUnit id="15384" loc="24.506">ἀνδρὸς παιδοφόνοιο ποτὶ στόμα χεῖρ' ὀρέγεσθαι.</TextUnit>
    <TextUnit id="15385" loc="24.507">ὣς φάτο, τῷ δ' ἄρα πατρὸς ὑφ' ἵμερον ὦρσε γόοιο:</TextUnit>
    <TextUnit id="15386" loc="24.508">ἁψάμενος δ' ἄρα χειρὸς ἀπώσατο ἦκα γέροντα.</TextUnit>
    <TextUnit id="15387" loc="24.509">τὼ δὲ μνησαμένω ὃ μὲν ̔́Εκτορος ἀνδροφόνοιο</TextUnit>
    <TextUnit id="15388" loc="24.510">κλαῖ' ἁδινὰ προπάροιθε ποδῶν ̓Αχιλῆος ἐλυσθείς,</TextUnit>
    <TextUnit id="15389" loc="24.511">αὐτὰρ ̓Αχιλλεὺς κλαῖεν ἑὸν πατέρ', ἄλλοτε δ' αὖτε</TextUnit>
    <TextUnit id="15390" loc="24.512">Πάτροκλον: τῶν δὲ στοναχὴ κατὰ δώματ' ὀρώρει.</TextUnit>
    <TextUnit id="15391" loc="24.513">αὐτὰρ ἐπεί ῥα γόοιο τετάρπετο δῖος ̓Αχιλλεύς,</TextUnit>
    <TextUnit id="15392" loc="24.514">καί οἱ ἀπὸ πραπίδων ἦλθ' ἵμερος ἠδ' ἀπὸ γυίων,</TextUnit>
    <TextUnit id="15393" loc="24.515">αὐτίκ' ἀπὸ θρόνου ὦρτο, γέροντα δὲ χειρὸς ἀνίστη</TextUnit>
    <TextUnit id="15394" loc="24.516">οἰκτίρων πολιόν τε κάρη πολιόν τε γένειον,</TextUnit>
    <TextUnit id="15395" loc="24.517">καί μιν φωνήσας ἔπεα πτερόεντα προσηύδα:</TextUnit>
    <TextUnit id="15396" loc="24.518">ἆ δείλ', ἦ δὴ πολλὰ κάκ' ἄνσχεο σὸν κατὰ θυμόν.</TextUnit>
    <TextUnit id="15397" loc="24.519">πῶς ἔτλης ἐπὶ νῆας ̓Αχαιῶν ἐλθέμεν οἶος</TextUnit>
    <TextUnit id="15398" loc="24.520">ἀνδρὸς ἐς ὀφθαλμοὺς ὅς τοι πολέας τε καὶ ἐσθλοὺς</TextUnit>
    <TextUnit id="15399" loc="24.521">υἱέας ἐξενάριξα; σιδήρειόν νύ τοι ἦτορ.</TextUnit>
    <TextUnit id="15400" loc="24.522">ἀλλ' ἄγε δὴ κατ' ἄρ' ἕζευ ἐπὶ θρόνου, ἄλγεα δ' ἔμπης</TextUnit>
    <TextUnit id="15401" loc="24.523">ἐν θυμῷ κατακεῖσθαι ἐάσομεν ἀχνύμενοί περ:</TextUnit>
    <TextUnit id="15402" loc="24.524">οὐ γάρ τις πρῆξις πέλεται κρυεροῖο γόοιο:</TextUnit>
    <TextUnit id="15403" loc="24.525">ὡς γὰρ ἐπεκλώσαντο θεοὶ δειλοῖσι βροτοῖσι</TextUnit>
    <TextUnit id="15404" loc="24.526">ζώειν ἀχνυμένοις: αὐτοὶ δέ τ' ἀκηδέες εἰσί.</TextUnit>
    <TextUnit id="15405" loc="24.527">δοιοὶ γάρ τε πίθοι κατακείαται ἐν Διὸς οὔδει</TextUnit>
    <TextUnit id="15406" loc="24.528">δώρων οἷα δίδωσι κακῶν, ἕτερος δὲ ἑάων:</TextUnit>
    <TextUnit id="15407" loc="24.529">ᾧ μέν κ' ἀμμίξας δώῃ Ζεὺς τερπικέραυνος,</TextUnit>
    <TextUnit id="15408" loc="24.530">ἄλλοτε μέν τε κακῷ ὅ γε κύρεται, ἄλλοτε δ' ἐσθλῷ:</TextUnit>
    <TextUnit id="15409" loc="24.531">ᾧ δέ κε τῶν λυγρῶν δώῃ, λωβητὸν ἔθηκε,</TextUnit>
    <TextUnit id="15410" loc="24.532">καί ἑ κακὴ βούβρωστις ἐπὶ χθόνα δῖαν ἐλαύνει,</TextUnit>
    <TextUnit id="15411" loc="24.533">φοιτᾷ δ' οὔτε θεοῖσι τετιμένος οὔτε βροτοῖσιν.</TextUnit>
    <TextUnit id="15412" loc="24.534">ὣς μὲν καὶ Πηλῆϊ θεοὶ δόσαν ἀγλαὰ δῶρα</TextUnit>
    <TextUnit id="15413" loc="24.535">ἐκ γενετῆς: πάντας γὰρ ἐπ' ἀνθρώπους ἐκέκαστο</TextUnit>
    <TextUnit id="15414" loc="24.536">ὄλβῳ τε πλούτῳ τε, ἄνασσε δὲ Μυρμιδόνεσσι,</TextUnit>
    <TextUnit id="15415" loc="24.537">καί οἱ θνητῷ ἐόντι θεὰν ποίησαν ἄκοιτιν.</TextUnit>
    <TextUnit id="15416" loc="24.538">ἀλλ' ἐπὶ καὶ τῷ θῆκε θεὸς κακόν, ὅττί οἱ οὔ τι</TextUnit>
    <TextUnit id="15417" loc="24.539">παίδων ἐν μεγάροισι γονὴ γένετο κρειόντων,</TextUnit>
    <TextUnit id="15418" loc="24.540">ἀλλ' ἕνα παῖδα τέκεν παναώριον: οὐδέ νυ τόν γε</TextUnit>
    <TextUnit id="15419" loc="24.541">γηράσκοντα κομίζω, ἐπεὶ μάλα τηλόθι πάτρης</TextUnit>
    <TextUnit id="15420" loc="24.542">ἧμαι ἐνὶ Τροίῃ, σέ τε κήδων ἠδὲ σὰ τέκνα.</TextUnit>
    <TextUnit id="15421" loc="24.543">καὶ σὲ γέρον τὸ πρὶν μὲν ἀκούομεν ὄλβιον εἶναι:</TextUnit>
    <TextUnit id="15422" loc="24.544">ὅσσον Λέσβος ἄνω Μάκαρος ἕδος ἐντὸς ἐέργει</TextUnit>
    <TextUnit id="15423" loc="24.545">καὶ Φρυγίη καθύπερθε καὶ ̔Ελλήσποντος ἀπείρων,</TextUnit>
    <TextUnit id="15424" loc="24.546">τῶν σε γέρον πλούτῳ τε καὶ υἱάσι φασὶ κεκάσθαι.</TextUnit>
    <TextUnit id="15425" loc="24.547">αὐτὰρ ἐπεί τοι πῆμα τόδ' ἤγαγον Οὐρανίωνες</TextUnit>
    <TextUnit id="15426" loc="24.548">αἰεί τοι περὶ ἄστυ μάχαι τ' ἀνδροκτασίαι τε.</TextUnit>
    <TextUnit id="15427" loc="24.549">ἄνσχεο, μὴ δ' ἀλίαστον ὀδύρεο σὸν κατὰ θυμόν:</TextUnit>
    <TextUnit id="15428" loc="24.550">οὐ γάρ τι πρήξεις ἀκαχήμενος υἷος ἑῆος,</TextUnit>
    <TextUnit id="15429" loc="24.551">οὐδέ μιν ἀνστήσεις, πρὶν καὶ κακὸν ἄλλο πάθῃσθα.</TextUnit>
    <TextUnit id="15430" loc="24.552">τὸν δ' ἠμείβετ' ἔπειτα γέρων Πρίαμος θεοειδής:</TextUnit>
    <TextUnit id="15431" loc="24.553">μή πω μ' ἐς θρόνον ἵζε διοτρεφὲς ὄφρά κεν ̔́Εκτωρ</TextUnit>
    <TextUnit id="15432" loc="24.554">κεῖται ἐνὶ κλισίῃσιν ἀκηδής, ἀλλὰ τάχιστα</TextUnit>
    <TextUnit id="15433" loc="24.555">λῦσον ἵν' ὀφθαλμοῖσιν ἴδω: σὺ δὲ δέξαι ἄποινα</TextUnit>
    <TextUnit id="15434" loc="24.556">πολλά, τά τοι φέρομεν: σὺ δὲ τῶνδ' ἀπόναιο, καὶ ἔλθοις</TextUnit>
    <TextUnit id="15435" loc="24.557">σὴν ἐς πατρίδα γαῖαν, ἐπεί με πρῶτον ἔασας</TextUnit>
    <TextUnit id="15436" loc="24.558">αὐτόν τε ζώειν καὶ ὁρᾶν φάος ἠελίοιο.</TextUnit>
    <TextUnit id="15437" loc="24.559">τὸν δ' ἄρ' ὑπόδρα ἰδὼν προσέφη πόδας ὠκὺς ̓Αχιλλεύς:</TextUnit>
    <TextUnit id="15438" loc="24.560">μηκέτι νῦν μ' ἐρέθιζε γέρον: νοέω δὲ καὶ αὐτὸς</TextUnit>
    <TextUnit id="15439" loc="24.561">̔́Εκτορά τοι λῦσαι, Διόθεν δέ μοι ἄγγελος ἦλθε</TextUnit>
    <TextUnit id="15440" loc="24.562">μήτηρ, ἥ μ' ἔτεκεν, θυγάτηρ ἁλίοιο γέροντος.</TextUnit>
    <TextUnit id="15441" loc="24.563">καὶ δέ σε γιγνώσκω Πρίαμε φρεσίν, οὐδέ με λήθεις,</TextUnit>
    <TextUnit id="15442" loc="24.564">ὅττι θεῶν τίς ς' ἦγε θοὰς ἐπὶ νῆας ̓Αχαιῶν.</TextUnit>
    <TextUnit id="15443" loc="24.565">οὐ γάρ κε τλαίη βροτὸς ἐλθέμεν, οὐδὲ μάλ' ἡβῶν,</TextUnit>
    <TextUnit id="15444" loc="24.566">ἐς στρατόν: οὐδὲ γὰρ ἂν φυλάκους λάθοι, οὐδέ κ' ὀχῆα</TextUnit>
    <TextUnit id="15445" loc="24.567">ῥεῖα μετοχλίσσειε θυράων ἡμετεράων.</TextUnit>
    <TextUnit id="15446" loc="24.568">τὼ νῦν μή μοι μᾶλλον ἐν ἄλγεσι θυμὸν ὀρίνῃς,</TextUnit>
    <TextUnit id="15447" loc="24.569">μή σε γέρον οὐδ' αὐτὸν ἐνὶ κλισίῃσιν ἐάσω</TextUnit>
    <TextUnit id="15448" loc="24.570">καὶ ἱκέτην περ ἐόντα, Διὸς δ' ἀλίτωμαι ἐφετμάς.</TextUnit>
    <TextUnit id="15449" loc="24.571">ὣς ἔφατ', ἔδεισεν δ' ὃ γέρων καὶ ἐπείθετο μύθῳ.</TextUnit>
    <TextUnit id="15450" loc="24.572">Πηλεί̈δης δ' οἴκοιο λέων ὣς ἆλτο θύραζε</TextUnit>
    <TextUnit id="15451" loc="24.573">οὐκ οἶος, ἅμα τῷ γε δύω θεράποντες ἕποντο</TextUnit>
    <TextUnit id="15452" loc="24.574">ἥρως Αὐτομέδων ἠδ' ̓́Αλκιμος, οὕς ῥα μάλιστα</TextUnit>
    <TextUnit id="15453" loc="24.575">τῖ' ̓Αχιλεὺς ἑτάρων μετὰ Πάτροκλόν γε θανόντα,</TextUnit>
    <TextUnit id="15454" loc="24.576">οἳ τόθ' ὑπὸ ζυγόφιν λύον ἵππους ἡμιόνους τε,</TextUnit>
    <TextUnit id="15455" loc="24.577">ἐς δ' ἄγαγον κήρυκα καλήτορα τοῖο γέροντος,</TextUnit>
    <TextUnit id="15456" loc="24.578">κὰδ δ' ἐπὶ δίφρου εἷσαν: ἐϋξέστου δ' ἀπ' ἀπήνης</TextUnit>
    <TextUnit id="15457" loc="24.579">ᾕρεον ̔Εκτορέης κεφαλῆς ἀπερείσι' ἄποινα.</TextUnit>
    <TextUnit id="15458" loc="24.580">κὰδ δ' ἔλιπον δύο φάρε' ἐύ̈ννητόν τε χιτῶνα,</TextUnit>
    <TextUnit id="15459" loc="24.581">ὄφρα νέκυν πυκάσας δοίη οἶκον δὲ φέρεσθαι.</TextUnit>
    <TextUnit id="15460" loc="24.582">δμῳὰς δ' ἐκκαλέσας λοῦσαι κέλετ' ἀμφί τ' ἀλεῖψαι</TextUnit>
    <TextUnit id="15461" loc="24.583">νόσφιν ἀειράσας, ὡς μὴ Πρίαμος ἴδοι υἱόν,</TextUnit>
    <TextUnit id="15462" loc="24.584">μὴ ὃ μὲν ἀχνυμένῃ κραδίῃ χόλον οὐκ ἐρύσαιτο</TextUnit>
    <TextUnit id="15463" loc="24.585">παῖδα ἰδών, ̓Αχιλῆϊ δ' ὀρινθείη φίλον ἦτορ,</TextUnit>
    <TextUnit id="15464" loc="24.586">καί ἑ κατακτείνειε, Διὸς δ' ἀλίτηται ἐφετμάς.</TextUnit>
    <TextUnit id="15465" loc="24.587">τὸν δ' ἐπεὶ οὖν δμῳαὶ λοῦσαν καὶ χρῖσαν ἐλαίῳ,</TextUnit>
    <TextUnit id="15466" loc="24.588">ἀμφὶ δέ μιν φᾶρος καλὸν βάλον ἠδὲ χιτῶνα,</TextUnit>
    <TextUnit id="15467" loc="24.589">αὐτὸς τόν γ' ̓Αχιλεὺς λεχέων ἐπέθηκεν ἀείρας,</TextUnit>
    <TextUnit id="15468" loc="24.590">σὺν δ' ἕταροι ἤειραν ἐϋξέστην ἐπ' ἀπήνην.</TextUnit>
    <TextUnit id="15469" loc="24.591">ᾤμωξέν τ' ἄρ' ἔπειτα, φίλον δ' ὀνόμηνεν ἑταῖρον:</TextUnit>
    <TextUnit id="15470" loc="24.592">μή μοι Πάτροκλε σκυδμαινέμεν, αἴ κε πύθηαι</TextUnit>
    <TextUnit id="15471" loc="24.593">εἰν ̓́Αϊδός περ ἐὼν ὅτι ̔́Εκτορα δῖον ἔλυσα</TextUnit>
    <TextUnit id="15472" loc="24.594">πατρὶ φίλῳ, ἐπεὶ οὔ μοι ἀεικέα δῶκεν ἄποινα.</TextUnit>
    <TextUnit id="15473" loc="24.595">σοὶ δ' αὖ ἐγὼ καὶ τῶνδ' ἀποδάσσομαι ὅσς' ἐπέοικεν.</TextUnit>
    <TextUnit id="15474" loc="24.596">ἦ ῥα, καὶ ἐς κλισίην πάλιν ἤϊε δῖος ̓Αχιλλεύς,</TextUnit>
    <TextUnit id="15475" loc="24.597">ἕζετο δ' ἐν κλισμῷ πολυδαιδάλῳ ἔνθεν ἀνέστη</TextUnit>
    <TextUnit id="15476" loc="24.598">τοίχου τοῦ ἑτέρου, ποτὶ δὲ Πρίαμον φάτο μῦθον:</TextUnit>
    <TextUnit id="15477" loc="24.599">υἱὸς μὲν δή τοι λέλυται γέρον ὡς ἐκέλευες,</TextUnit>
    <TextUnit id="15478" loc="24.600">κεῖται δ' ἐν λεχέεσς': ἅμα δ' ἠοῖ φαινομένηφιν</TextUnit>
    <TextUnit id="15479" loc="24.601">ὄψεαι αὐτὸς ἄγων: νῦν δὲ μνησώμεθα δόρπου.</TextUnit>
    <TextUnit id="15480" loc="24.602">καὶ γάρ τ' ἠύ̈κομος Νιόβη ἐμνήσατο σίτου,</TextUnit>
    <TextUnit id="15481" loc="24.603">τῇ περ δώδεκα παῖδες ἐνὶ μεγάροισιν ὄλοντο</TextUnit>
    <TextUnit id="15482" loc="24.604">ἓξ μὲν θυγατέρες, ἓξ δ' υἱέες ἡβώοντες.</TextUnit>
    <TextUnit id="15483" loc="24.605">τοὺς μὲν ̓Απόλλων πέφνεν ἀπ' ἀργυρέοιο βιοῖο</TextUnit>
    <TextUnit id="15484" loc="24.606">χωόμενος Νιόβῃ, τὰς δ' ̓́Αρτεμις ἰοχέαιρα,</TextUnit>
    <TextUnit id="15485" loc="24.607">οὕνεκ' ἄρα Λητοῖ ἰσάσκετο καλλιπαρῄῳ:</TextUnit>
    <TextUnit id="15486" loc="24.608">φῆ δοιὼ τεκέειν, ἣ δ' αὐτὴ γείνατο πολλούς:</TextUnit>
    <TextUnit id="15487" loc="24.609">τὼ δ' ἄρα καὶ δοιώ περ ἐόντ' ἀπὸ πάντας ὄλεσσαν.</TextUnit>
    <TextUnit id="15488" loc="24.610">οἳ μὲν ἄρ' ἐννῆμαρ κέατ' ἐν φόνῳ, οὐδέ τις ἦεν</TextUnit>
    <TextUnit id="15489" loc="24.611">κατθάψαι, λαοὺς δὲ λίθους ποίησε Κρονίων:</TextUnit>
    <TextUnit id="15490" loc="24.612">τοὺς δ' ἄρα τῇ δεκάτῃ θάψαν θεοὶ Οὐρανίωνες.</TextUnit>
    <TextUnit id="15491" loc="24.613">ἣ δ' ἄρα σίτου μνήσατ', ἐπεὶ κάμε δάκρυ χέουσα.</TextUnit>
    <TextUnit id="15492" loc="24.614">νῦν δέ που ἐν πέτρῃσιν ἐν οὔρεσιν οἰοπόλοισιν</TextUnit>
    <TextUnit id="15493" loc="24.615">ἐν Σιπύλῳ, ὅθι φασὶ θεάων ἔμμεναι εὐνὰς</TextUnit>
    <TextUnit id="15494" loc="24.616">νυμφάων, αἵ τ' ἀμφ' ̓Αχελώϊον ἐρρώσαντο,</TextUnit>
    <TextUnit id="15495" loc="24.617">ἔνθα λίθος περ ἐοῦσα θεῶν ἐκ κήδεα πέσσει.</TextUnit>
    <TextUnit id="15496" loc="24.618">ἀλλ' ἄγε δὴ καὶ νῶϊ μεδώμεθα δῖε γεραιὲ</TextUnit>
    <TextUnit id="15497" loc="24.619">σίτου: ἔπειτά κεν αὖτε φίλον παῖδα κλαίοισθα</TextUnit>
    <TextUnit id="15498" loc="24.620">̓́Ιλιον εἰσαγαγών: πολυδάκρυτος δέ τοι ἔσται.</TextUnit>
    <TextUnit id="15499" loc="24.621">ἦ καὶ ἀναί̈ξας ὄϊν ἄργυφον ὠκὺς ̓Αχιλλεὺς</TextUnit>
    <TextUnit id="15500" loc="24.622">σφάξ': ἕταροι δ' ἔδερόν τε καὶ ἄμφεπον εὖ κατὰ κόσμον,</TextUnit>
    <TextUnit id="15501" loc="24.623">μίστυλλόν τ' ἄρ' ἐπισταμένως πεῖράν τ' ὀβελοῖσιν,</TextUnit>
    <TextUnit id="15502" loc="24.624">ὄπτησάν τε περιφραδέως, ἐρύσαντό τε πάντα.</TextUnit>
    <TextUnit id="15503" loc="24.625">Αὐτομέδων δ' ἄρα σῖτον ἑλὼν ἐπένειμε τραπέζῃ</TextUnit>
    <TextUnit id="15504" loc="24.626">καλοῖς ἐν κανέοισιν: ἀτὰρ κρέα νεῖμεν ̓Αχιλλεύς.</TextUnit>
    <TextUnit id="15505" loc="24.627">οἳ δ' ἐπ' ὀνείαθ' ἑτοῖμα προκείμενα χεῖρας ἴαλλον.</TextUnit>
    <TextUnit id="15506" loc="24.628">αὐτὰρ ἐπεὶ πόσιος καὶ ἐδητύος ἐξ ἔρον ἕντο,</TextUnit>
    <TextUnit id="15507" loc="24.629">ἤτοι Δαρδανίδης Πρίαμος θαύμαζ' ̓Αχιλῆα</TextUnit>
    <TextUnit id="15508" loc="24.630">ὅσσος ἔην οἷός τε: θεοῖσι γὰρ ἄντα ἐῴκει:</TextUnit>
    <TextUnit id="15509" loc="24.631">αὐτὰρ ὃ Δαρδανίδην Πρίαμον θαύμαζεν ̓Αχιλλεὺς</TextUnit>
    <TextUnit id="15510" loc="24.632">εἰσορόων ὄψίν τ' ἀγαθὴν καὶ μῦθον ἀκούων.</TextUnit>
    <TextUnit id="15511" loc="24.633">αὐτὰρ ἐπεὶ τάρπησαν ἐς ἀλλήλους ὁρόωντες,</TextUnit>
    <TextUnit id="15512" loc="24.634">τὸν πρότερος προσέειπε γέρων Πρίαμος θεοειδής:</TextUnit>
    <TextUnit id="15513" loc="24.635">λέξον νῦν με τάχιστα διοτρεφές, ὄφρα καὶ ἤδη</TextUnit>
    <TextUnit id="15514" loc="24.636">ὕπνῳ ὕπο γλυκερῷ ταρπώμεθα κοιμηθέντες:</TextUnit>
    <TextUnit id="15515" loc="24.637">οὐ γάρ πω μύσαν ὄσσε ὑπὸ βλεφάροισιν ἐμοῖσιν</TextUnit>
    <TextUnit id="15516" loc="24.638">ἐξ οὗ σῇς ὑπὸ χερσὶν ἐμὸς πάϊς ὤλεσε θυμόν,</TextUnit>
    <TextUnit id="15517" loc="24.639">ἀλλ' αἰεὶ στενάχω καὶ κήδεα μυρία πέσσω</TextUnit>
    <TextUnit id="15518" loc="24.640">αὐλῆς ἐν χόρτοισι κυλινδόμενος κατὰ κόπρον.</TextUnit>
    <TextUnit id="15519" loc="24.641">νῦν δὴ καὶ σίτου πασάμην καὶ αἴθοπα οἶνον</TextUnit>
    <TextUnit id="15520" loc="24.642">λαυκανίης καθέηκα: πάρος γε μὲν οὔ τι πεπάσμην.</TextUnit>
    <TextUnit id="15521" loc="24.643">ἦ ῥ', ̓Αχιλεὺς δ' ἑτάροισιν ἰδὲ δμῳῇσι κέλευσε</TextUnit>
    <TextUnit id="15522" loc="24.644">δέμνι' ὑπ' αἰθούσῃ θέμεναι καὶ ῥήγεα καλὰ</TextUnit>
    <TextUnit id="15523" loc="24.645">πορφύρε' ἐμβαλέειν, στορέσαι τ' ἐφύπερθε τάπητας,</TextUnit>
    <TextUnit id="15524" loc="24.646">χλαίνας τ' ἐνθέμεναι οὔλας καθύπερθεν ἕσασθαι.</TextUnit>
    <TextUnit id="15525" loc="24.647">αἳ δ' ἴσαν ἐκ μεγάροιο δάος μετὰ χερσὶν ἔχουσαι,</TextUnit>
    <TextUnit id="15526" loc="24.648">αἶψα δ' ἄρα στόρεσαν δοιὼ λέχε' ἐγκονέουσαι.</TextUnit>
    <TextUnit id="15527" loc="24.649">τὸν δ' ἐπικερτομέων προσέφη πόδας ὠκὺς ̓Αχιλλεύς:</TextUnit>
    <TextUnit id="15528" loc="24.650">ἐκτὸς μὲν δὴ λέξο γέρον φίλε, μή τις ̓Αχαιῶν</TextUnit>
    <TextUnit id="15529" loc="24.651">ἐνθάδ' ἐπέλθῃσιν βουληφόρος, οἵ τέ μοι αἰεὶ</TextUnit>
    <TextUnit id="15530" loc="24.652">βουλὰς βουλεύουσι παρήμενοι, ἣ θέμις ἐστί:</TextUnit>
    <TextUnit id="15531" loc="24.653">τῶν εἴ τίς σε ἴδοιτο θοὴν διὰ νύκτα μέλαιναν,</TextUnit>
    <TextUnit id="15532" loc="24.654">αὐτίκ' ἂν ἐξείποι ̓Αγαμέμνονι ποιμένι λαῶν,</TextUnit>
    <TextUnit id="15533" loc="24.655">καί κεν ἀνάβλησις λύσιος νεκροῖο γένηται.</TextUnit>
    <TextUnit id="15534" loc="24.656">ἀλλ' ἄγε μοι τόδε εἰπὲ καὶ ἀτρεκέως κατάλεξον,</TextUnit>
    <TextUnit id="15535" loc="24.657">ποσσῆμαρ μέμονας κτερεϊζέμεν ̔́Εκτορα δῖον,</TextUnit>
    <TextUnit id="15536" loc="24.658">ὄφρα τέως αὐτός τε μένω καὶ λαὸν ἐρύκω.</TextUnit>
    <TextUnit id="15537" loc="24.659">τὸν δ' ἠμείβετ' ἔπειτα γέρων Πρίαμος θεοειδής:</TextUnit>
    <TextUnit id="15538" loc="24.660">εἰ μὲν δή μ' ἐθέλεις τελέσαι τάφον ̔́Εκτορι δίῳ,</TextUnit>
    <TextUnit id="15539" loc="24.661">ὧδέ κέ μοι ῥέζων ̓Αχιλεῦ κεχαρισμένα θείης.</TextUnit>
    <TextUnit id="15540" loc="24.662">οἶσθα γὰρ ὡς κατὰ ἄστυ ἐέλμεθα, τηλόθι δ' ὕλη</TextUnit>
    <TextUnit id="15541" loc="24.663">ἀξέμεν ἐξ ὄρεος, μάλα δὲ Τρῶες δεδίασιν.</TextUnit>
    <TextUnit id="15542" loc="24.664">ἐννῆμαρ μέν κ' αὐτὸν ἐνὶ μεγάροις γοάοιμεν,</TextUnit>
    <TextUnit id="15543" loc="24.665">τῇ δεκάτῃ δέ κε θάπτοιμεν δαινῦτό τε λαός,</TextUnit>
    <TextUnit id="15544" loc="24.666">ἑνδεκάτῃ δέ κε τύμβον ἐπ' αὐτῷ ποιήσαιμεν,</TextUnit>
    <TextUnit id="15545" loc="24.667">τῇ δὲ δυωδεκάτῃ πολεμίξομεν εἴ περ ἀνάγκη.</TextUnit>
    <TextUnit id="15546" loc="24.668">τὸν δ' αὖτε προσέειπε ποδάρκης δῖος ̓Αχιλλεύς:</TextUnit>
    <TextUnit id="15547" loc="24.669">ἔσται τοι καὶ ταῦτα γέρον Πρίαμ' ὡς σὺ κελεύεις:</TextUnit>
    <TextUnit id="15548" loc="24.670">σχήσω γὰρ πόλεμον τόσσον χρόνον ὅσσον ἄνωγας.</TextUnit>
    <TextUnit id="15549" loc="24.671">ὣς ἄρα φωνήσας ἐπὶ καρπῷ χεῖρα γέροντος</TextUnit>
    <TextUnit id="15550" loc="24.672">ἔλλαβε δεξιτερήν, μή πως δείσει' ἐνὶ θυμῷ.</TextUnit>
    <TextUnit id="15551" loc="24.673">οἳ μὲν ἄρ' ἐν προδόμῳ δόμου αὐτόθι κοιμήσαντο</TextUnit>
    <TextUnit id="15552" loc="24.674">κῆρυξ καὶ Πρίαμος πυκινὰ φρεσὶ μήδε' ἔχοντες,</TextUnit>
    <TextUnit id="15553" loc="24.675">αὐτὰρ ̓Αχιλλεὺς εὗδε μυχῷ κλισίης ἐϋπήκτου:</TextUnit>
    <TextUnit id="15554" loc="24.676">τῷ δὲ Βρισηὶ̈ς παρελέξατο καλλιπάρῃος.</TextUnit>
    <TextUnit id="15555" loc="24.677">ἄλλοι μέν ῥα θεοί τε καὶ ἀνέρες ἱπποκορυσταὶ</TextUnit>
    <TextUnit id="15556" loc="24.678">εὗδον παννύχιοι μαλακῷ δεδμημένοι ὕπνῳ:</TextUnit>
    <TextUnit id="15557" loc="24.679">ἀλλ' οὐχ ̔Ερμείαν ἐριούνιον ὕπνος ἔμαρπτεν</TextUnit>
    <TextUnit id="15558" loc="24.680">ὁρμαίνοντ' ἀνὰ θυμὸν ὅπως Πρίαμον βασιλῆα</TextUnit>
    <TextUnit id="15559" loc="24.681">νηῶν ἐκπέμψειε λαθὼν ἱεροὺς πυλαωρούς.</TextUnit>
    <TextUnit id="15560" loc="24.682">στῆ δ' ἄρ' ὑπὲρ κεφαλῆς καί μιν πρὸς μῦθον ἔειπεν:</TextUnit>
    <TextUnit id="15561" loc="24.683">ὦ γέρον οὔ νύ τι σοί γε μέλει κακόν, οἷον ἔθ' εὕδεις</TextUnit>
    <TextUnit id="15562" loc="24.684">ἀνδράσιν ἐν δηί̈οισιν, ἐπεί ς' εἴασεν ̓Αχιλλεύς.</TextUnit>
    <TextUnit id="15563" loc="24.685">καὶ νῦν μὲν φίλον υἱὸν ἐλύσαο, πολλὰ δ' ἔδωκας:</TextUnit>
    <TextUnit id="15564" loc="24.686">σεῖο δέ κε ζωοῦ καὶ τρὶς τόσα δοῖεν ἄποινα</TextUnit>
    <TextUnit id="15565" loc="24.687">παῖδες τοὶ μετόπισθε λελειμμένοι, αἴ κ' ̓Αγαμέμνων</TextUnit>
    <TextUnit id="15566" loc="24.688">γνώῃ ς' ̓Ατρεί̈δης, γνώωσι δὲ πάντες ̓Αχαιοί.</TextUnit>
    <TextUnit id="15567" loc="24.689">ὣς ἔφατ', ἔδεισεν δ' ὃ γέρων, κήρυκα δ' ἀνίστη.</TextUnit>
    <TextUnit id="15568" loc="24.690">τοῖσιν δ' ̔Ερμείας ζεῦξ' ἵππους ἡμιόνους τε,</TextUnit>
    <TextUnit id="15569" loc="24.691">ῥίμφα δ' ἄρ' αὐτὸς ἔλαυνε κατὰ στρατόν, οὐδέ τις ἔγνω.</TextUnit>
    <TextUnit id="15570" loc="24.692">ἀλλ' ὅτε δὴ πόρον ἷξον ἐϋρρεῖος ποταμοῖο</TextUnit>
    <TextUnit id="15571" loc="24.693">Ξάνθου δινήεντος, ὃν ἀθάνατος τέκετο Ζεύς,</TextUnit>
    <TextUnit id="15572" loc="24.694">̔Ερμείας μὲν ἔπειτ' ἀπέβη πρὸς μακρὸν ̓́Ολυμπον,</TextUnit>
    <TextUnit id="15573" loc="24.695">̓Ηὼς δὲ κροκόπεπλος ἐκίδνατο πᾶσαν ἐπ' αἶαν,</TextUnit>
    <TextUnit id="15574" loc="24.696">οἳ δ' εἰς ἄστυ ἔλων οἰμωγῇ τε στοναχῇ τε</TextUnit>
    <TextUnit id="15575" loc="24.697">ἵππους, ἡμίονοι δὲ νέκυν φέρον. οὐδέ τις ἄλλος</TextUnit>
    <TextUnit id="15576" loc="24.698">ἔγνω πρόσθ' ἀνδρῶν καλλιζώνων τε γυναικῶν,</TextUnit>
    <TextUnit id="15577" loc="24.699">ἀλλ' ἄρα Κασσάνδρη ἰκέλη χρυσῇ ̓Αφροδίτῃ</TextUnit>
    <TextUnit id="15578" loc="24.700">Πέργαμον εἰσαναβᾶσα φίλον πατέρ' εἰσενόησεν</TextUnit>
    <TextUnit id="15579" loc="24.701">ἑσταότ' ἐν δίφρῳ, κήρυκά τε ἀστυβοώτην:</TextUnit>
    <TextUnit id="15580" loc="24.702">τὸν δ' ἄρ' ἐφ' ἡμιόνων ἴδε κείμενον ἐν λεχέεσσι:</TextUnit>
    <TextUnit id="15581" loc="24.703">κώκυσέν τ' ἄρ' ἔπειτα γέγωνέ τε πᾶν κατὰ ἄστυ:</TextUnit>
    <TextUnit id="15582" loc="24.704">ὄψεσθε Τρῶες καὶ Τρῳάδες ̔́Εκτορ' ἰόντες,</TextUnit>
    <TextUnit id="15583" loc="24.705">εἴ ποτε καὶ ζώοντι μάχης ἐκνοστήσαντι</TextUnit>
    <TextUnit id="15584" loc="24.706">χαίρετ', ἐπεὶ μέγα χάρμα πόλει τ' ἦν παντί τε δήμῳ.</TextUnit>
    <TextUnit id="15585" loc="24.707">ὣς ἔφατ', οὐδέ τις αὐτόθ' ἐνὶ πτόλεϊ λίπετ' ἀνὴρ</TextUnit>
    <TextUnit id="15586" loc="24.708">οὐδὲ γυνή: πάντας γὰρ ἀάσχετον ἵκετο πένθος:</TextUnit>
    <TextUnit id="15587" loc="24.709">ἀγχοῦ δὲ ξύμβληντο πυλάων νεκρὸν ἄγοντι.</TextUnit>
    <TextUnit id="15588" loc="24.710">πρῶται τόν γ' ἄλοχός τε φίλη καὶ πότνια μήτηρ</TextUnit>
    <TextUnit id="15589" loc="24.711">τιλλέσθην ἐπ' ἄμαξαν ἐύ̈τροχον ἀί̈ξασαι</TextUnit>
    <TextUnit id="15590" loc="24.712">ἁπτόμεναι κεφαλῆς: κλαίων δ' ἀμφίσταθ' ὅμιλος.</TextUnit>
    <TextUnit id="15591" loc="24.713">καί νύ κε δὴ πρόπαν ἦμαρ ἐς ἠέλιον καταδύντα</TextUnit>
    <TextUnit id="15592" loc="24.714">̔́Εκτορα δάκρυ χέοντες ὀδύροντο πρὸ πυλάων,</TextUnit>
    <TextUnit id="15593" loc="24.715">εἰ μὴ ἄρ' ἐκ δίφροιο γέρων λαοῖσι μετηύδα:</TextUnit>
    <TextUnit id="15594" loc="24.716">εἴξατέ μοι οὐρεῦσι διελθέμεν: αὐτὰρ ἔπειτα</TextUnit>
    <TextUnit id="15595" loc="24.717">ἄσεσθε κλαυθμοῖο, ἐπὴν ἀγάγωμι δόμον δέ.</TextUnit>
    <TextUnit id="15596" loc="24.718">ὣς ἔφαθ', οἳ δὲ διέστησαν καὶ εἶξαν ἀπήνῃ.</TextUnit>
    <TextUnit id="15597" loc="24.719">οἳ δ' ἐπεὶ εἰσάγαγον κλυτὰ δώματα, τὸν μὲν ἔπειτα</TextUnit>
    <TextUnit id="15598" loc="24.720">τρητοῖς ἐν λεχέεσσι θέσαν, παρὰ δ' εἷσαν ἀοιδοὺς</TextUnit>
    <TextUnit id="15599" loc="24.721">θρήνων ἐξάρχους, οἵ τε στονόεσσαν ἀοιδὴν</TextUnit>
    <TextUnit id="15600" loc="24.722">οἳ μὲν ἄρ' ἐθρήνεον, ἐπὶ δὲ στενάχοντο γυναῖκες.</TextUnit>
    <TextUnit id="15601" loc="24.723">τῇσιν δ' ̓Ανδρομάχη λευκώλενος ἦρχε γόοιο</TextUnit>
    <TextUnit id="15602" loc="24.724">̔́Εκτορος ἀνδροφόνοιο κάρη μετὰ χερσὶν ἔχουσα:</TextUnit>
    <TextUnit id="15603" loc="24.725">ἆνερ ἀπ' αἰῶνος νέος ὤλεο, κὰδ δέ με χήρην</TextUnit>
    <TextUnit id="15604" loc="24.726">λείπεις ἐν μεγάροισι: πάϊς δ' ἔτι νήπιος αὔτως</TextUnit>
    <TextUnit id="15605" loc="24.727">ὃν τέκομεν σύ τ' ἐγώ τε δυσάμμοροι, οὐδέ μιν οἴω</TextUnit>
    <TextUnit id="15606" loc="24.728">ἥβην ἵξεσθαι: πρὶν γὰρ πόλις ἥδε κατ' ἄκρης</TextUnit>
    <TextUnit id="15607" loc="24.729">πέρσεται: ἦ γὰρ ὄλωλας ἐπίσκοπος, ὅς τέ μιν αὐτὴν</TextUnit>
    <TextUnit id="15608" loc="24.730">ῥύσκευ, ἔχες δ' ἀλόχους κεδνὰς καὶ νήπια τέκνα,</TextUnit>
    <TextUnit id="15609" loc="24.731">αἳ δή τοι τάχα νηυσὶν ὀχήσονται γλαφυρῇσι,</TextUnit>
    <TextUnit id="15610" loc="24.732">καὶ μὲν ἐγὼ μετὰ τῇσι: σὺ δ' αὖ τέκος ἢ ἐμοὶ αὐτῇ</TextUnit>
    <TextUnit id="15611" loc="24.733">ἕψεαι, ἔνθά κεν ἔργα ἀεικέα ἐργάζοιο</TextUnit>
    <TextUnit id="15612" loc="24.734">ἀθλεύων πρὸ ἄνακτος ἀμειλίχου, ἤ τις ̓Αχαιῶν</TextUnit>
    <TextUnit id="15613" loc="24.735">ῥίψει χειρὸς ἑλὼν ἀπὸ πύργου λυγρὸν ὄλεθρον</TextUnit>
    <TextUnit id="15614" loc="24.736">χωόμενος, ᾧ δή που ἀδελφεὸν ἔκτανεν ̔́Εκτωρ</TextUnit>
    <TextUnit id="15615" loc="24.737">ἢ πατέρ' ἠὲ καὶ υἱόν, ἐπεὶ μάλα πολλοὶ ̓Αχαιῶν</TextUnit>
    <TextUnit id="15616" loc="24.738">̔́Εκτορος ἐν παλάμῃσιν ὀδὰξ ἕλον ἄσπετον οὖδας.</TextUnit>
    <TextUnit id="15617" loc="24.739">οὐ γὰρ μείλιχος ἔσκε πατὴρ τεὸς ἐν δαὶ̈ λυγρῇ:</TextUnit>
    <TextUnit id="15618" loc="24.740">τὼ καί μιν λαοὶ μὲν ὀδύρονται κατὰ ἄστυ,</TextUnit>
    <TextUnit id="15619" loc="24.741">ἀρητὸν δὲ τοκεῦσι γόον καὶ πένθος ἔθηκας</TextUnit>
    <TextUnit id="15620" loc="24.742">̔́Εκτορ: ἐμοὶ δὲ μάλιστα λελείψεται ἄλγεα λυγρά.</TextUnit>
    <TextUnit id="15621" loc="24.743">οὐ γάρ μοι θνῄσκων λεχέων ἐκ χεῖρας ὄρεξας,</TextUnit>
    <TextUnit id="15622" loc="24.744">οὐδέ τί μοι εἶπες πυκινὸν ἔπος, οὗ τέ κεν αἰεὶ</TextUnit>
    <TextUnit id="15623" loc="24.745">μεμνῄμην νύκτάς τε καὶ ἤματα δάκρυ χέουσα.</TextUnit>
    <TextUnit id="15624" loc="24.746">ὣς ἔφατο κλαίους', ἐπὶ δὲ στενάχοντο γυναῖκες.</TextUnit>
    <TextUnit id="15625" loc="24.747">τῇσιν δ' αὖθ' ̔Εκάβη ἁδινοῦ ἐξῆρχε γόοιο:</TextUnit>
    <TextUnit id="15626" loc="24.748">̔́Εκτορ ἐμῷ θυμῷ πάντων πολὺ φίλτατε παίδων,</TextUnit>
    <TextUnit id="15627" loc="24.749">ἦ μέν μοι ζωός περ ἐὼν φίλος ἦσθα θεοῖσιν:</TextUnit>
    <TextUnit id="15628" loc="24.750">οἳ δ' ἄρα σεῦ κήδοντο καὶ ἐν θανάτοιό περ αἴσῃ.</TextUnit>
    <TextUnit id="15629" loc="24.751">ἄλλους μὲν γὰρ παῖδας ἐμοὺς πόδας ὠκὺς ̓Αχιλλεὺς</TextUnit>
    <TextUnit id="15630" loc="24.752">πέρνασχ' ὅν τιν' ἕλεσκε πέρην ἁλὸς ἀτρυγέτοιο,</TextUnit>
    <TextUnit id="15631" loc="24.753">ἐς Σάμον ἔς τ' ̓́Ιμβρον καὶ Λῆμνον ἀμιχθαλόεσσαν:</TextUnit>
    <TextUnit id="15632" loc="24.754">σεῦ δ' ἐπεὶ ἐξέλετο ψυχὴν ταναήκεϊ χαλκῷ,</TextUnit>
    <TextUnit id="15633" loc="24.755">πολλὰ ῥυστάζεσκεν ἑοῦ περὶ σῆμ' ἑτάροιο</TextUnit>
    <TextUnit id="15634" loc="24.756">Πατρόκλου, τὸν ἔπεφνες: ἀνέστησεν δέ μιν οὐδ' ὧς.</TextUnit>
    <TextUnit id="15635" loc="24.757">νῦν δέ μοι ἑρσήεις καὶ πρόσφατος ἐν μεγάροισι</TextUnit>
    <TextUnit id="15636" loc="24.758">κεῖσαι, τῷ ἴκελος ὅν τ' ἀργυρότοξος ̓Απόλλων</TextUnit>
    <TextUnit id="15637" loc="24.759">οἷς ἀγανοῖσι βέλεσσιν ἐποιχόμενος κατέπεφνεν.</TextUnit>
    <TextUnit id="15638" loc="24.760">ὣς ἔφατο κλαίουσα, γόον δ' ἀλίαστον ὄρινε.</TextUnit>
    <TextUnit id="15639" loc="24.761">τῇσι δ' ἔπειθ' ̔Ελένη τριτάτη ἐξῆρχε γόοιο:</TextUnit>
    <TextUnit id="15640" loc="24.762">̔́Εκτορ ἐμῷ θυμῷ δαέρων πολὺ φίλτατε πάντων,</TextUnit>
    <TextUnit id="15641" loc="24.763">ἦ μέν μοι πόσις ἐστὶν ̓Αλέξανδρος θεοειδής,</TextUnit>
    <TextUnit id="15642" loc="24.764">ὅς μ' ἄγαγε Τροίηνδ': ὡς πρὶν ὤφελλον ὀλέσθαι.</TextUnit>
    <TextUnit id="15643" loc="24.765">ἤδη γὰρ νῦν μοι τόδε εἰκοστὸν ἔτος ἐστὶν</TextUnit>
    <TextUnit id="15644" loc="24.766">ἐξ οὗ κεῖθεν ἔβην καὶ ἐμῆς ἀπελήλυθα πάτρης:</TextUnit>
    <TextUnit id="15645" loc="24.767">ἀλλ' οὔ πω σεῦ ἄκουσα κακὸν ἔπος οὐδ' ἀσύφηλον:</TextUnit>
    <TextUnit id="15646" loc="24.768">ἀλλ' εἴ τίς με καὶ ἄλλος ἐνὶ μεγάροισιν ἐνίπτοι</TextUnit>
    <TextUnit id="15647" loc="24.769">δαέρων ἢ γαλόων ἢ εἰνατέρων εὐπέπλων,</TextUnit>
    <TextUnit id="15648" loc="24.770">ἢ ἑκυρή, ἑκυρὸς δὲ πατὴρ ὣς ἤπιος αἰεί,</TextUnit>
    <TextUnit id="15649" loc="24.771">ἀλλὰ σὺ τὸν ἐπέεσσι παραιφάμενος κατέρυκες</TextUnit>
    <TextUnit id="15650" loc="24.772">σῇ τ' ἀγανοφροσύνῃ καὶ σοῖς ἀγανοῖς ἐπέεσσι.</TextUnit>
    <TextUnit id="15651" loc="24.773">τὼ σέ θ' ἅμα κλαίω καὶ ἔμ' ἄμμορον ἀχνυμένη κῆρ:</TextUnit>
    <TextUnit id="15652" loc="24.774">οὐ γάρ τίς μοι ἔτ' ἄλλος ἐνὶ Τροίῃ εὐρείῃ</TextUnit>
    <TextUnit id="15653" loc="24.775">ἤπιος οὐδὲ φίλος, πάντες δέ με πεφρίκασιν.</TextUnit>
    <TextUnit id="15654" loc="24.776">ὣς ἔφατο κλαίους', ἐπὶ δ' ἔστενε δῆμος ἀπείρων.</TextUnit>
    <TextUnit id="15655" loc="24.777">λαοῖσιν δ' ὃ γέρων Πρίαμος μετὰ μῦθον ἔειπεν:</TextUnit>
    <TextUnit id="15656" loc="24.778">ἄξετε νῦν Τρῶες ξύλα ἄστυ δέ, μὴ δέ τι θυμῷ</TextUnit>
    <TextUnit id="15657" loc="24.779">δείσητ' ̓Αργείων πυκινὸν λόχον: ἦ γὰρ ̓Αχιλλεὺς</TextUnit>
    <TextUnit id="15658" loc="24.780">πέμπων μ' ὧδ' ἐπέτελλε μελαινάων ἀπὸ νηῶν</TextUnit>
    <TextUnit id="15659" loc="24.781">μὴ πρὶν πημανέειν πρὶν δωδεκάτη μόλῃ ἠώς.</TextUnit>
    <TextUnit id="15660" loc="24.782">ὣς ἔφαθ', οἳ δ' ὑπ' ἀμάξῃσιν βόας ἡμιόνους τε</TextUnit>
    <TextUnit id="15661" loc="24.783">ζεύγνυσαν, αἶψα δ' ἔπειτα πρὸ ἄστεος ἠγερέθοντο.</TextUnit>
    <TextUnit id="15662" loc="24.784">ἐννῆμαρ μὲν τοί γε ἀγίνεον ἄσπετον ὕλην:</TextUnit>
    <TextUnit id="15663" loc="24.785">ἀλλ' ὅτε δὴ δεκάτη ἐφάνη φαεσίμβροτος ἠώς,</TextUnit>
    <TextUnit id="15664" loc="24.786">καὶ τότ' ἄρ' ἐξέφερον θρασὺν ̔́Εκτορα δάκρυ χέοντες,</TextUnit>
    <TextUnit id="15665" loc="24.787">ἐν δὲ πυρῇ ὑπάτῃ νεκρὸν θέσαν, ἐν δ' ἔβαλον πῦρ.</TextUnit>
    <TextUnit id="15666" loc="24.788">ἦμος δ' ἠριγένεια φάνη ῥοδοδάκτυλος ̓Ηώς,</TextUnit>
    <TextUnit id="15667" loc="24.789">τῆμος ἄρ' ἀμφὶ πυρὴν κλυτοῦ ̔́Εκτορος ἔγρετο λαός.</TextUnit>
    <TextUnit id="15668" loc="24.790">αὐτὰρ ἐπεί ῥ' ἤγερθεν ὁμηγερέες τ' ἐγένοντο</TextUnit>
    <TextUnit id="15669" loc="24.791">πρῶτον μὲν κατὰ πυρκαϊὴν σβέσαν αἴθοπι οἴνῳ</TextUnit>
    <TextUnit id="15670" loc="24.792">πᾶσαν, ὁπόσσον ἐπέσχε πυρὸς μένος: αὐτὰρ ἔπειτα</TextUnit>
    <TextUnit id="15671" loc="24.793">ὀστέα λευκὰ λέγοντο κασίγνητοί θ' ἕταροί τε</TextUnit>
    <TextUnit id="15672" loc="24.794">μυρόμενοι, θαλερὸν δὲ κατείβετο δάκρυ παρειῶν.</TextUnit>
    <TextUnit id="15673" loc="24.795">καὶ τά γε χρυσείην ἐς λάρνακα θῆκαν ἑλόντες</TextUnit>
    <TextUnit id="15674" loc="24.796">πορφυρέοις πέπλοισι καλύψαντες μαλακοῖσιν.</TextUnit>
    <TextUnit id="15675" loc="24.797">αἶψα δ' ἄρ' ἐς κοίλην κάπετον θέσαν, αὐτὰρ ὕπερθε</TextUnit>
    <TextUnit id="15676" loc="24.798">πυκνοῖσιν λάεσσι κατεστόρεσαν μεγάλοισι:</TextUnit>
    <TextUnit id="15677" loc="24.799">ῥίμφα δὲ σῆμ' ἔχεαν, περὶ δὲ σκοποὶ ἥατο πάντῃ,</TextUnit>
    <TextUnit id="15678" loc="24.800">μὴ πρὶν ἐφορμηθεῖεν ἐϋκνήμιδες ̓Αχαιοί.</TextUnit>
    <TextUnit id="15679" loc="24.801">χεύαντες δὲ τὸ σῆμα πάλιν κίον: αὐτὰρ ἔπειτα</TextUnit>
    <TextUnit id="15680" loc="24.802">εὖ συναγειρόμενοι δαίνυντ' ἐρικυδέα δαῖτα</TextUnit>
    <TextUnit id="15681" loc="24.803">δώμασιν ἐν Πριάμοιο διοτρεφέος βασιλῆος.</TextUnit>
    <TextUnit id="15682" loc="24.804">ὣς οἵ γ' ἀμφίεπον τάφον ̔́Εκτορος ἱπποδάμοιο.</TextUnit>
  </Text>
</TessDocument>
