<?xml version="1.0" encoding="UTF-8"?>
<TessDocument id="apollodorus.epitome">
  <Metadata>
    <Author>apollodorus</Author>
    <Display>Epitome</Display>
    <Abbr>apollod. epit.</Abbr>
    <Lang>grc</Lang>
    <Prose>1</Prose>
    <PrintSource>Apollodorus. Apollodorus, The Library, with an English Translation by Sir James George Frazer, F.B.A., F.R.S. in 2 Volumes. Cambridge, MA, Harvard University Press; London, William Heinemann Ltd. 1921.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0021%3atext%3dEpitome</DigitalSourceURL>
    <AddedBy>Katherine Roache</AddedBy>
    <URI>urn:cts:greekLit:tlg0548.tlg002.perseus-grc1</URI>
  </Metadata>
  <Text>
    <TextUnit id="0" loc="Epitome.E.1.1">τρίτην ἔκτεινεν ἐν Κρομμυῶνι σῦν τὴν καλουμένην Φαιὰν ἀπὸ τῆς θρεψάσης γραὸς αὐτήν: ταύτην τινὲς ̓Εχίδνης καὶ Τυφῶνος λέγουσι.</TextUnit>
    <TextUnit id="1" loc="Epitome.E.1.2">τέταρτον ἔκτεινε Σκείρωνα τὸν Κορίνθιον τοῦ Πέλοπος, ὡς δὲ ἔνιοι Ποσειδῶνος. οὗτος ἐν τῇ Μεγαρικῇ κατέχων τὰς ἀφ' ἑαυτοῦ κληθείσας πέτρας Σκειρωνίδας, ἠνάγκαζε τοὺς παριόντας νίζειν αὐτοῦ τοὺς πόδας, καὶ νίζοντας εἰς τὸν βυθὸν αὐτοὺς ἔρριπτε βορὰν ὑπερμεγέθει χελώνῃ.</TextUnit>
    <TextUnit id="2" loc="Epitome.E.1.3">Θησεὺς δὲ ἁρπάσας αὐτὸν τῶν ποδῶν ἔρριψεν εἰς τὴν θάλασσαν. πέμπτον ἔκτεινεν ἐν ̓Ελευσῖνι Κερκυόνα τὸν Βράγχου καὶ ̓Αργιόπης νύμφης. οὗτος ἠνάγκαζε τοὺς παριόντας παλαίειν καὶ παλαίων ἀνῄρει: Θησεὺς δὲ αὐτὸν μετέωρον ἀράμενος ἔρραξεν εἰς γῆν.</TextUnit>
    <TextUnit id="3" loc="Epitome.E.1.4">ἕκτον ἀπέκτεινε Δαμάστην, ὃν ἔνιοι Πολυπήμονα λέγουσιν. οὗτος τὴν οἴκησιν ἔχων παρ' ὁδὸν ἐστόρεσε δύο κλίνας, μίαν μὲν μικράν, ἑτέραν δὲ μεγάλην, καὶ τοὺς παριόντας ἐπὶ ξένια καλῶν τοὺς μὲν βραχεῖς ἐπὶ τῆς μεγάλης κατακλίνων σφύραις ἔτυπτεν, ἵν' ἐξισωθῶσι τῇ κλίνῃ, τοὺς δὲ μεγάλους ἐπὶ τῆς μικρᾶς, καὶ τὰ ὑπερέχοντα τοῦ σώματος ἀπέπριζε.καθάρας οὖν Θησεὺς τὴν ὁδὸν ἧκεν εἰς ̓Αθήνας.</TextUnit>
    <TextUnit id="4" loc="Epitome.E.1.5">Μήδεια δὲ Αἰγεῖ τότε συνοικοῦσα ἐπεβούλευσεν αὐτῷ, καὶ πείθει τὸν Αἰγέα φυλάττεσθαι ὡς ἐπίβουλον αὐτῷ. Αἰγεὺς δὲ τὸν ἴδιον ἀγνοῶν παῖδα, δείσας ἔπεμψεν ἐπὶ τὸν Μαραθώνιον ταῦρον.</TextUnit>
    <TextUnit id="5" loc="Epitome.E.1.6">ὡς δὲ ἀνεῖλεν αὐτόν, παρὰ Μηδείας λαβὼν αὐθήμερον προσήνεγκεν αὐτῷ φάρμακον. ὁ δὲ μέλλοντος αὐτῷ τοῦ ποτοῦ προσφέρεσθαι ἐδωρήσατο τῷ πατρὶ τὸ ξίφος, ὅπερ ἐπιγνοὺς Αἰγεὺς τὴν κύλικα ἐξέρριψε τῶν χειρῶν αὐτοῦ. Θησεὺς δὲ ἀναγνωρισθεὶς τῷ πατρὶ καὶ τὴν ἐπιβουλὴν μαθὼν ἐξέβαλε τὴν Μήδειαν.</TextUnit>
    <TextUnit id="6" loc="Epitome.E.1.7">καὶ εἰς τὸν τρίτον δασμὸν τῷ Μινωταύρῳ συγκαταλέγεταιὡς δέ τινες λέγουσιν, ἑκὼν ἑαυτὸν ἔδωκεν. ἐχούσης δὲ τῆς νεὼς μέλαν ἱστίον Αἰγεὺς τῷ παιδὶ ἐνετείλατο, ἐὰν ὑποστρέφῃ ζῶν, λευκοῖς πετάσαι τὴν ναῦν ἱστίοις.</TextUnit>
    <TextUnit id="7" loc="Epitome.E.1.8">ὡς δὲ ἧκεν εἰς Κρήτην, ̓Αριάδνη θυγάτηρ Μίνωος ἐρωτικῶς διατεθεῖσα πρὸς αὐτὸν συμπράσσειν ἐπαγγέλλεται,ἐὰν ὁμολογήσῃ γυναῖκα αὐτὴν ἕξειν ἀπαγαγὼν εἰς ̓Αθήνας. ὁμολογήσαντος δὲ σὺν ὅρκοις Θησέως δεῖται Δαιδάλου μηνῦσαι τοῦ λαβυρίνθου τὴν ἔξοδον.</TextUnit>
    <TextUnit id="8" loc="Epitome.E.1.9">ὑποθεμένου δὲ ἐκείνου, λίνον εἰσιόντι Θησεῖ δίδωσι: τοῦτο ἐξάψας Θησεὺς τῆς θύρας ἐφελκόμενος εἰσῄει. καταλαβὼν δὲ Μινώταυρον ἐν ἐσχάτῳ μέρει τοῦ λαβυρίνθου παίων πυγμαῖς ἀπέκτεινεν, ἐφελκόμενος δὲ τὸ λίνον πάλιν ἐξῄει. καὶ διὰ νυκτὸς μετὰ ̓Αριάδνης καὶ τῶν παίδων εἰς Νάξον ἀφικνεῖται. ἔνθα Διόνυσος ἐρασθεὶς ̓Αριάδνης ἥρπασε, καὶ κομίσας εἰς Λῆμνον ἐμίγη.καὶ γεννᾷ Θόαντα Στάφυλον Οἰνοπίωνα καὶ Πεπάρηθον.</TextUnit>
    <TextUnit id="9" loc="Epitome.E.1.10">λυπούμενος δὲ Θησεὺς ἐπ' ̓Αριάδνῃ καταπλέων ἐπελάθετο πετάσαι τὴν ναῦν λευκοῖς ἱστίοις. Αἰγεὺς δὲ ἀπὸ τῆς ἀκροπόλεως τὴν ναῦν ἰδὼν ἔχουσαν μέλαν ἱστίον, Θησέα νομίσας ἀπολλέναι ῥίψας ἑαυτὸν μετήλλαξε.</TextUnit>
    <TextUnit id="10" loc="Epitome.E.1.11">Θησεὺς δὲ παρέλαβε τὴν ̓Αθηναίων δυναστείαν, καὶτοὺς μὲν Πάλλαντος παῖδας πεντήκοντα τὸν ἀριθμὸν ἀπέκτεινεν: ὁμοίως δὲ καὶ ὅσοι ἀντᾶραι ἤθελον παρ' αὐτοῦ ἀπεκτάνθησαν, καὶ τὴν ἀρχὴν ἅπασαν ἔσχε μόνος.</TextUnit>
    <TextUnit id="11" loc="Epitome.E.1.12">ὅτι Μίνως, αἰσθόμενος τοῦ φεύγειν τοὺς μετὰ Θησέως, Δαίδαλον αἴτιον ἐν τῷ λαβυρίνθῳ μετὰ τοῦ παιδὸς ̓Ικάρου καθεῖρξεν, ὃς ἐγεγέννητο αὐτῷ ἐκ δούλης Μίνωος Ναυκράτης. ὁ δὲ πτερὰ κατασκευάσας ἑαυτῷ καὶ τῷ παιδὶ ἀναπτάντι ἐνετείλατο μήτε εἰς ὕψος πέτεσθαι, μὴ τακείσης τῆς κόλλης ὑπὸ τοῦ ἡλίου αἱ πτέρυγες λυθῶσι, μήτε ἐγγὺς θαλάσσης, ἵνα μὴ τὰ πτερὰ ὑπὸ τῆς νοτίδος λυθῇ.</TextUnit>
    <TextUnit id="12" loc="Epitome.E.1.13">̓́Ικαρος δὲ ἀμελήσας τῶν τοῦ πατρὸς ἐντολῶν ψυχαγωγούμενος ἀεὶ μετέωρος ἐφέρετο: τακείσης δὲ τῆς κόλλης πεσὼν εἰς τὴν ἀπ' ἐκείνου κληθεῖσαν ̓Ικαρίαν θάλασσαν ἀπέθανε.  Δαίδαλος δὲ διασώζεται εἰς Κάμικον τῆς Σικελίας.</TextUnit>
    <TextUnit id="13" loc="Epitome.E.1.14">Δαίδαλον δὲ ἐδίωκε Μίνως, καὶ καθ' ἑκάστην χώραν ἐρευνῶν ἐκόμιζε κόχλον, καὶ πολὺν ἐπηγγέλλετο δώσειν μισθὸν τῷ διὰ τοῦ κοχλίου λίνον διείραντι, διὰ τούτου νομίζων εὑρήσειν Δαίδαλον. ἐλθὼν δὲ εἰς Κάμικον τῆς Σικελίας παρὰ Κώκαλον, παρ' ᾧ Δαίδαλος ἐκρύπτετο, δείκνυσι τὸν κοχλίαν. ὁ δὲ λαβὼν ἐπηγγέλλετο διείρειν καὶ Δαιδάλῳ δίδωσιν:</TextUnit>
    <TextUnit id="14" loc="Epitome.E.1.15">ὁ δὲ ἐξάψας μύρμηκος λίνον καὶ τρήσας τὸν κοχλίαν εἴασε δι' αὐτοῦ διελθεῖν. λαβὼν δὲ Μίνως τὸ λίνον διειρμένον ᾔσθετο ὄντα παρ' ἐκείνῳ Δαίδαλον, καὶ εὐθέως ἀπῄτει. Κώκαλος δὲ ὑποσχόμενος ἐκδώσειν ἐξένισεν αὐτόν: ὁ δὲ λουσάμενος ὑπὸ τῶν Κωκάλου θυγατέρων ἔκλυτος ἐγένετο: ὡς δὲ ἔνιοί φασι, ζεστῷ καταχυθεὶς ὕδατι μετήλλαξεν.</TextUnit>
    <TextUnit id="15" loc="Epitome.E.1.16">συστρατευσάμενος δὲ ἐπὶ ̓Αμαζόνας ̔Ηρακλεῖ ἥρπασεν̓Αντιόπην, ὡς δέ τινες Μελανίππην, Σιμωνίδης δὲ ̔Ιππολύτην. διὸ ἐστράτευσαν ἐπ' ̓Αθήνας ̓Αμαζόνες. καὶ στρατοπεδευσαμένας αὐτὰς περὶ τὸν ̓́Αρειον πάγον Θησεὺς μετὰ ̓Αθηναίων ἐνίκησεν.ἔχων δὲ ἐκ τῆς ̓Αμαζόνος παῖδα ̔Ιππόλυτον,</TextUnit>
    <TextUnit id="16" loc="Epitome.E.1.17">λαμβάνει μετὰ ταῦτα παρὰ Δευκαλίωνος Φαίδραν τὴν Μίνωος θυγατέρα,ἧς ἐπιτελουμένων τῶν γάμων ̓Αμαζὼν ἡ προγαμηθεῖσα Θησεῖ τοὺς συγκατακειμένους σὺν ταῖς μεθ' ἑαυτῆς ̓Αμαζόσιν ἐπιστᾶσα σὺν ὅπλοις κτείνειν ἔμελλεν. οἱ δὲ κλείσαντες διὰ τάχους τὰς θύρας ἀπέκτειναν αὐτὴν. τινὲς δὲ μαχομένην αὐτὴν ὑπὸ Θησέως λέγουσιν ἀποθανεῖν.</TextUnit>
    <TextUnit id="17" loc="Epitome.E.1.18">Φαίδρα δὲ γεννήσασα Θησεῖ δύο παιδία ̓Ακάμαντα καὶ Δημοφῶντα ἐρᾷ τοῦ ἐκ τῆς ̓Αμαζόνος παιδὸς ἤγουν τοῦ ̔Ιππολύτου καὶ δεῖται συνελθεῖν αὐτῇ. ὁ δὲ μισῶν πάσας γυναῖκας τὴν συνουσίαν ἔφυγεν. ἡ δὲ Φαίδρα, δείσασα μὴ τῷ πατρὶ διαβάλῃ, κατασχίσασα τὰς τοῦ θαλάμου θύρας καὶ τὰς ἐσθῆτας σπαράξασα κατεψεύσατο ̔Ιππολύτου βίαν.</TextUnit>
    <TextUnit id="18" loc="Epitome.E.1.19">Θησεὺς δὲ πιστεύσας ηὔξατο Ποσειδῶνι ̔Ιππόλυτον διαφθαρῆναι: ὁ δέ, θέοντος αὐτοῦ ἐπὶ τοῦ ἅρματος καὶ παρὰ τῇ θαλάσσῃ ὀχουμένου, ταῦρον ἀνῆκεν ἐκ τοῦ κλύδωνος. πτοηθέντων δὲ τῶν ἵππων κατηρράχθη τὸ ἅρμα. ἐμπλακεὶς δὲ ταῖς ἡνίαις ̔Ιππόλυτος συρόμενος ἀπέθανε. γενομένου δὲ τοῦ ἔρωτος περιφανοῦς ἑαυτὴν ἀνήρτησε Φαίδρα.</TextUnit>
    <TextUnit id="19" loc="Epitome.E.1.20">ὅτι ὁ ̓Ιξίων ̔́Ηρας ἐρασθεὶς ἐπεχείρει βιάζεσθαι, καὶ προσαγγειλάσης τῆς ̔́Ηρας γνῶναι θέλων ὁ Ζεύς, εἰ οὕτως ἔχει τὸ πρᾶγμα, νεφέλην ἐξεικάσας ̔́Ηρᾳ παρέκλινεν αὐτῷ: καὶ καυχώμενον ὡς ̔́Ηρᾳ μιγέντα ἐνέδησε τροχῷ, ὑφ' οὗ φερόμενος διὰ πνευμάτων ἐν αἰθέρι ταύτην τίνει δίκην. νεφέλη δὲ ἐξ ̓Ιξίονος ἐγέννησε Κένταυρον.</TextUnit>
    <TextUnit id="20" loc="Epitome.E.1.21">συνεμάχησε δὲ τῷ Πειρίθῳ Θησεύς, ὅτε κατὰ τῶν Κενταύρων συνεστήσατο πόλεμον. Πειρίθους γὰρ ̔Ιπποδάμειαν μνηστευόμενος εἱστία Κενταύρους ὡς συγγενεῖς ὄντας αὐτῇ. ἀσυνήθως δὲ ἔχοντες οἴνου ἀφειδῶς ἐμφορησάμενοι ἐμέθυον, καὶ εἰσαγομένην τὴν νύμφην ἐπεχείρουν βιάζεσθαι: ὁ δὲ Πειρίθους μετὰ Θησέως καθοπλισάμενος μάχην συνῆψε, καὶ πολλοὺς ὁ Θησεὺς αὐτῶν ἀνεῖλεν.</TextUnit>
    <TextUnit id="21" loc="Epitome.E.1.22">ὅτι Καινεὺς πρότερον ἦν γυνή, συνελθόντος δὲ αὐτῇ Ποσειδῶνος ᾐτήσατο ἀνὴρ γενέσθαι ἄτρωτος: διὸ καὶ ἐν τῇ πρὸς Κενταύρους μάχῃ τραυμάτων καταφρονῶν πολλοὺς τῶν Κενταύρων ἀπώλεσεν, οἱ δὲ λοιποί, περιστάντες αὐτῷ, ἐλάταις τύπτοντες ἔχωσαν εἰς γῆν.</TextUnit>
    <TextUnit id="22" loc="Epitome.E.1.23">ὅτι Θησεύς, Πειρίθῳ συνθέμενος Διὸς θυγατέρας γαμῆσαι, ἑαυτῷ μὲν ἐκ Σπάρτης μετ' ἐκείνου ἥρπασεν ̔Ελένην δωδεκαέτη οὖσαν, Πειρίθῳ δὲ μνηστευόμενος τὸν Περσεφόνης γάμον εἰς ̔́Αιδου κάτεισι. καὶ Διόσκουροι μὲν μετὰ Λακεδαιμονίων καὶ ̓Αρκάδων εἷλον ̓Αθήνας καὶ ἀπάγουσιν ̔Ελένην καὶ μετὰ ταύτης Αἴθραν τὴν Πιτθέως αἰχμάλωτον: Δημοφῶν δὲ καὶ ̓Ακάμας ἔφυγον. κατάγουσι δὲ καὶ Μενεσθέα καὶ τὴν ἀρχὴν τῶν ̓Αθηναίων διδόασι τούτῳ.</TextUnit>
    <TextUnit id="23" loc="Epitome.E.1.24">Θησεὺς δὲ μετὰ Πειρίθου παραγενόμενος εἰς ̔́Αιδου ἐξαπατᾶται, καὶ ὃς ὡς ξενίων μεταληψομένους πρῶτον ἐν τῷ τῆς Λήθης εἶπε καθεσθῆναι θρόνῳ, ᾧ προσφυέντες σπείραις δρακόντων κατείχοντο. Πειρίθους μὲν οὖν εἰς ἀίδιον δεθεὶς ἔμεινε, Θησέα δὲ ̔Ηρακλῆς ἀναγαγὼν ἔπεμψεν εἰς ̓Αθήνας. ἐκεῖθεν δὲ ὑπὸ Μενεσθέως ἐξελαθεὶς πρὸς Λυκομήδην ἦλθεν, ὃς αὐτὸν βάλλει κατὰ βαράθρων καὶ ἀποκτείνει.</TextUnit>
    <TextUnit id="24" loc="Epitome.E.2.1">ὅτι ὁ Τάνταλος ἐν ̔́Αιδου κολάζεται, πέτρον ἔχων ὕπερθεν ἑαυτοῦ ἐπιφερόμενον, ἐν λίμνῃ τε διατελῶν καὶ περὶ τοὺς ὤμους ἑκατέρωσε δένδρα μετὰ καρπῶν ὁρῶν παρὰ τῇ λίμνῃ πεφυκότα: τὸ μὲν οὖν ὕδωρ ψαύει αὐτοῦ τῶν γενύων, καὶ ὅτε θέλοι σπάσασθαι τούτου ξηραίνεται, τῶν δὲ καρπῶν ὁπότε βούλοιτο μεταλήψεσθαι μετεωρίζονται μέχρι νεφῶν ὑπ' ἀνέμων τὰ δένδρα σὺν τοῖς καρποῖς. κολάζεσθαι δὲ αὐτὸν οὕτως λέγουσί τινες, ὅτι τὰ τῶν θεῶν ἐξελάλησεν ἀνθρώποις μυστήρια, καὶ ὅτι τῆς ἀμβροσίας τοῖς ἡλικιώταις μετεδίδου.</TextUnit>
    <TextUnit id="25" loc="Epitome.E.2.2">ὅτι Βροτέας κυνηγὸς ὢν τὴν ̓́Αρτεμιν οὐκ ἐτίμα: ἔλεγε δέ, ὡς οὐδ' ἂν ὑπὸ πυρός τι πάθοι: ἐμμανὴς οὖν γενόμενος ἔβαλεν εἰς πῦρ ἑαυτόν.</TextUnit>
    <TextUnit id="26" loc="Epitome.E.2.3">ὅτι Πέλοψ σφαγεὶς ἐν τῷ τῶν θεῶν ἐράνῳ καὶ καθεψηθεὶς ὡραιότερος ἐν τῇ ἀναζωώσει γέγονε, καὶ κάλλει διενεγκὼν Ποσειδῶνος ἐρώμενος γίνεται, ὃς αὐτῷ δίδωσιν ἅρμα ὑπόπτερον: τοῦτο καὶ διὰ θαλάσσης τρέχον τοὺς ἄξονας οὐχ ὑγραίνετο.</TextUnit>
    <TextUnit id="27" loc="Epitome.E.2.4">τοῦ δὲ βασιλεύοντος Πίσης Οἰνομάου θυγατέρα ἔχοντος ̔Ιπποδάμειαν, καὶ εἴτε αὐτῆς ἐρῶντος, ὥς τινες λέγουσιν, εἴτε χρησμὸν ἔχοντος τελευτῆσαι ὑπὸ τοῦ γήμαντος αὐτήν, οὐδεὶς αὐτὴν ἐλάμβανεν εἰς γυναῖκα: ὁ μὲν γὰρ πατὴρ οὐκ ἔπειθεν αὑτῷ συνελθεῖν, οἱ δὲ μνηστευόμενοι ἀνῃροῦντο ὑπ' αὐτοῦ.</TextUnit>
    <TextUnit id="28" loc="Epitome.E.2.5">ἔχων γὰρ ὅπλα τε καὶ ἵππους παρὰ ̓́Αρεος ἆθλον ἐτίθει τοῖς μνηστῆρσι τὸν γάμον, καὶ τὸν μνηστευόμενον ἔδει ἀναλαβόντα τὴν ̔Ιπποδάμειαν εἰς τὸ οἰκεῖον ἅρμα φεύγειν ἄχρι τοῦ Κορινθίων ἰσθμοῦ, τὸν δὲ Οἰνόμαον εὐθέως διώκειν καθωπλισμένον καὶ καταλαβόντα κτείνειν: τὸν δὲ μὴ καταληφθέντα ἔχειν γυναῖκα τὴν ̔Ιπποδάμειαν. καὶ τοῦτον τὸν τρόπον πολλοὺς μνηστευομένους ἀπέκτεινεν, ὡς δέ τινες λέγουσι δώδεκα: τὰς δὲ κεφαλὰς τῶν μνηστήρων ἐκτεμὼν τῇ οἰκίᾳ προσεπαττάλευε.</TextUnit>
    <TextUnit id="29" loc="Epitome.E.2.6">παραγίνεται τοίνυν καὶ Πέλοψ ἐπὶ τὴν μνηστείαν: οὗ τὸ κάλλος ἰδοῦσα ἡ ̔Ιπποδάμεια ἔρωτα ἔσχεν αὐτοῦ, καὶ πείθει Μυρτίλον τὸν ̔Ερμοῦ παῖδα συλλαβέσθαι αὐτῷ: ἦν δὲ Μυρτίλος παρας βάτης εἴτουν ἡνίοχος Οἰνομάου.</TextUnit>
    <TextUnit id="30" loc="Epitome.E.2.7">Μυρτίλος οὖν ἐρῶν αὐτῆς καὶ βουλόμενος αὐτῇ χαρίσασθαι, ταῖς χοινικίσι τῶν τροχῶν τοὺς ἥλους οὐκ ἐμβαλὼν ἐποίησε τὸν Οἰνόμαον ἐν τῷ τρέχειν ἡττηθῆναι καὶ ταῖς ἡνίαις συμπλακέντα συρόμενον ἀποθανεῖν, κατὰ δέ τινας ἀναιρεθῆναι ὑπὸ τοῦ Πέλοπος: ὃ ἐν τῷ ἀποθνήσκειν κατηράσατο τῷ Μυρτίλῳ γνοὺς τὴν ἐπιβουλήν, ἵνα ὑπὸ Πέλοπος ἀπόληται.</TextUnit>
    <TextUnit id="31" loc="Epitome.E.2.8">λαβὼν οὖν Πέλοψ τὴν ̔Ιπποδάμειαν καὶ διερχόμενος ἐν τόπῳ τινί, τὸν Μυρτίλον ἔχων μεθ' ἑαυτοῦ, μικρὸν ἀναχωρεῖ κομίσων ὕδωρ διψώσῃ τῇ γυναικί: Μυρτίλος δὲ ἐν τούτῳ βιάζειν αὐτὴν ἐπεχείρει. μαθὼν δὲ τοῦτο παρ' αὐτῆς ὁ Πέλοψ ῥίπτει τὸν Μυρτίλον περὶ Γεραιστὸν ἀκρωτήριον εἰς τὸ ἀπ' ἐκείνου κληθὲν Μυρτῷον πέλαγος: ὁ δὲ ῥιπτούμενος ἀρὰς ἔθετο κατὰ τοῦ Πέλοπος γένους.</TextUnit>
    <TextUnit id="32" loc="Epitome.E.2.9">παραγενόμενος δὲ Πέλοψ ἐπ' ὠκεανὸν καὶ ἁγνισθεὶς ὑπὸ ̔Ηφαίστου, ἐπανελθὼν εἰς Πῖσαν τῆς ̓́Ηλιδος τὴν Οἰνομάου βασιλείαν λαμβάνει, χειρωσάμενος τὴν πρότερον ̓Απίαν καὶ Πελασγιῶτιν λεγομένην, ἣν ἀφ' ἑαυτοῦ Πελοπόννησον ἐκάλεσεν.</TextUnit>
    <TextUnit id="33" loc="Epitome.E.2.10">ὅτι υἱοὶ Πέλοπος Πιτθεὺς ̓Ατρεὺς Θυέστης καὶ ἕτεροι: γυνὴ δὲ ̓Ατρέως ̓Αερόπη τοῦ Κατρέως, ἥτις ἤρα Θυέστου. ὁ δὲ ̓Ατρεὺς εὐξάμενός ποτε τῶν αὑτοῦ ποιμνίων, ὅπερ ἂν κάλλιστον γένηται, τοῦτο θῦσαι ̓Αρτέμιδι, λέγουσιν ἀρνὸς φανείσης χρυσῆς ὅτι κατημέλησε τῆς εὐχῆς:</TextUnit>
    <TextUnit id="34" loc="Epitome.E.2.11">πνίξας δὲ αὐτὴν εἰς λάρνακα κατέθετο κἀκεῖ ἐφύλασσε ταύτην: ἣν ̓Αερόπη δίδωσι τῷ Θυέστῃ μοιχευθεῖσα ὑπ' αὐτοῦ. χρησμοῦ γὰρ γεγονότος τοῖς Μυκηναίοις ἑλέσθαι βασιλέα Πελοπίδην, μετεπέμψαντο ̓Ατρέα καὶ Θυέστην. λόγου δὲ γενομένου περὶ τῆς βασιλείας ἐξεῖπε Θυέστης τῷ πλήθει τὴν βασιλείαν δεῖν ἔχειν τὸν ἔχοντα τὴν ἄρνα τὴν χρυσῆν: συνθεμένου δὲ τοῦ ̓Ατρέως δείξας ἐβασίλευσε.</TextUnit>
    <TextUnit id="35" loc="Epitome.E.2.12">Ζεὺς δὲ ̔Ερμῆν πέμπει πρὸς ̓Ατρέα καὶ λέγει συνθέσθαι πρὸς Θυέστην περὶ τοῦ βασιλεῦσαι ̓Ατρέα, εἰ τὴν ἐναντίαν ὁδεύσει ὁ ̔́Ηλιος: Θυέστου δὲ συνθεμένου τὴν δύσιν εἰς ἀνατολὰς ὁ ̔́Ηλιος ἐποιήσατο: ὅθεν ἐκμαρτυρήσαντος τοῦ δαίμονος τὴν Θυέστου πλεονεξίαν, τὴν βασιλείαν ̓Ατρεὺς παρέλαβε καὶ Θυέστην ἐφυγάδευσεν.</TextUnit>
    <TextUnit id="36" loc="Epitome.E.2.13">αἰσθόμενος δὲ τῆς μοιχείας ὕστερον κήρυκα πέμψας ἐπὶ διαλλαγὰς αὐτὸν ἐκάλει: καὶ ψευσάμενος εἶναι φίλος, παραγενομένου τοὺς παῖδας, οὓς εἶχεν ἐκ νηίδος νύμφης, ̓Αγλαὸν καὶ Καλλιλέοντα καὶ ̓Ορχομενόν, ἐπὶ τὸν Διὸς βωμὸν καθεσθέντας ἱκέτας ἔσφαξε, καὶ μελίσας καὶ καθεψήσας παρατίθησι Θυέστῃ χωρὶς τῶν ἄκρων, ἐμφορηθέντι δὲ δείκνυσι τὰ ἄκρα καὶ τῆς χώρας αὐτὸν ἐκβάλλει.</TextUnit>
    <TextUnit id="37" loc="Epitome.E.2.14">Θυέστης δὲ κατὰ πάντα τρόπον ζητῶν ̓Ατρέα μετελθεῖν ἐχρηστηριάζετο περὶ τούτου καὶ λαμβάνει χρησμόν, ὡς εἰ παῖδα γεννήσει τῇ θυγατρὶ συνελθών. ποιεῖ οὖν οὕτω καὶ γεννᾷ ἐκ τῆς θυγατρὸς Αἴγισθον, ὃς ἀνδρωθεὶς καὶ μαθών, ὅτι Θυέστου παῖς ἐστι, κτείνας ̓Ατρέα Θυέστῃ τὴν βασιλείαν ἀποκατέστησεν.</TextUnit>
    <TextUnit id="38" loc="Epitome.E.2.15">τὸν δ' ̓Αγαμέμνονα τροφὸς μετὰ τοῦ Μενελάου ἄγει πρὸς Πολυφείδεα, κρατοῦντα Σικυῶνος,ὃς πάλιν τούτους πέπομφε πρὸς Αἰτωλὸν Οἰνέα.μετ' οὐ πολὺ Τυνδάρεως τούτους κατάγει πάλιν,οἳ τὸν Θυέστην μὲν αὐτὸν ̔́Ηρας βωμῷ φυγόνταὁρκώσαντες διώκουσιν οἰκεῖν τὴν Κυθηρίαν.οἱ δὲ Τυνδάρεω γαμβροὶ γίνονται θυγατράσιν,ὁ ̓Αγαμέμνων μὲν λαβὼν σύνευνον Κλυταιμνήστραν,κτείνας αὐτῆς τὸν σύζυγον Τάνταλον τὸν Θυέστουσὺν τέκνῳ πάνυ νεογνῷ, Μενέλαος ̔Ελένην. τζετζες, ξηιλιαδες, 1.456-465</TextUnit>
    <TextUnit id="39" loc="Epitome.E.2.16">̓Αγαμέμνων δὲ βασιλεύει Μυκηναίων καὶ γαμεῖ Τυνδάρεω θυγατέρα Κλυταιμνήστραν, τὸν πρότερον αὐτῆς ἄνδρα Τάνταλον Θυέστου σὺν τῷ παιδὶ κτείνας, καὶ γίνεται αὐτῷ παῖς μὲν ̓Ορέστης, θυγατέρες δὲ Χρυσόθεμις ̓Ηλέκτρα ̓Ιφιγένεια. Μενέλαος δὲ ̔Ελένην γαμεῖ καὶ βασιλεύει Σπάρτης, Τυνδάρεω τὴν βασιλείαν δόντος αὐτῷ.</TextUnit>
    <TextUnit id="40" loc="Epitome.E.3.1">αὖθις δὲ ̔Ελένην ̓Αλέξανδρος ἁρπάζει, ὥς τινες λέγουσι κατὰ βούλησιν Διός, ἵνα Εὐρώπης καὶ ̓Ασίας εἰς πόλεμον ἐλθούσης ἡ θυγάτηρ αὐτοῦ ἔνδοξος γένηται, ἢ καθάπερ εἶπον ἄλλοι ὅπως τὸ τῶν ἡμιθέων γένος ἀρθῇ.</TextUnit>
    <TextUnit id="41" loc="Epitome.E.3.2">διὰ δὴ τούτων μίαν αἰτίαν μῆλον περὶ κάλλους ̓́Ερις ἐμβάλλει ̔́Ηρᾳ καὶ ̓Αθηνᾷ καὶ ̓Αφροδίτῃ, καὶ κελεύει Ζεὺς ̔Ερμῆν εἰς ̓́Ιδην πρὸς ̓Αλέξανδρον ἄγειν, ἵνα ὑπ' ἐκείνου διακριθῶσι. αἱ δὲ ἐπαγγέλλονται δῶρα δώσειν ̓Αλεξάνδρῳ, ̔́Ηρα μὲν πασῶν προκριθεῖσα βασιλείαν πάντων, ̓Αθηνᾶ δὲ πολέμου νίκην, ̓Αφροδίτη δὲ γάμον ̔Ελένης. ὁ δὲ ̓Αφροδίτην προκρίνει καὶ πηξαμένου Φερέκλου ναῦς εἰς Σπάρτην ἐκπλέει.</TextUnit>
    <TextUnit id="42" loc="Epitome.E.3.3">ἐφ' ἡμέρας δ' ἐννέα ξενισθεὶς παρὰ Μενελάῳ, τῇ δεκάτῃ πορευθέντος εἰς Κρήτην ἐκείνου κηδεῦσαι τὸν μητροπάτορα Κατρέα, πείθει τὴν ̔Ελένην ἀπαγαγεῖν σὺν ἑαυτῷ. ἡ δὲ ἐνναέτη ̔Ερμιόνην καταλιποῦσα, ἐνθεμένη τὰ πλεῖστα τῶν χρημάτων, ἀνάγεται τῆς νυκτὸς σὺν αὐτῷ.</TextUnit>
    <TextUnit id="43" loc="Epitome.E.3.4">̔́Ηρα δὲ αὐτοῖς ἐπιπέμπει χειμῶνα πολύν, ὑφ' οὗ βιασθέντες προσίσχουσι Σιδῶνι. εὐλαβούμενος δὲ ̓Αλέξανδρος μὴ διωχθῇ, πολὺν διέτριψε χρόνον ἐν Φοινίκῃ καὶ Κύπρῳ. ὡς δὲ ἀπήλπισε τὴν δίωξιν, ἧκεν εἰς Τροίαν μετὰ ̔Ελένης.</TextUnit>
    <TextUnit id="44" loc="Epitome.E.3.5">ἔνιοι δέ φασιν ̔Ελένην μὲν ὑπὸ ̔Ερμοῦ κατὰ βούλησιν Διὸς κομισθῆναι κλαπεῖσαν εἰς Αἴγυπτον καὶ δοθεῖσαν Πρωτεῖ τῷ βασιλεῖ τῶν Αἰγυπτίων φυλάττειν, ̓Αλέξανδρον δὲ παραγενέσθαι εἰς Τροίαν πεποιημένον ἐκ νεφῶν εἴδωλον ̔Ελένης ἔχοντα.</TextUnit>
    <TextUnit id="45" loc="Epitome.E.3.6">Μενέλαος δὲ αἰσθόμενος τὴν ἁρπαγὴν ἧκεν εἰς Μυκήνας πρὸς ̓Αγαμέμνονα, καὶ δεῖται στρατείαν ἐπὶ Τροίαν ἀθροίζειν καὶ στρατολογεῖν τὴν ̔Ελλάδα. ὁ δὲ πέμπων κήρυκα πρὸς ἕκαστον τῶν βασιλέων τῶν ὅρκων ὑπεμίμνησκεν ὧν ὤμοσαν, καὶ περὶ τῆς ἰδίας γυναικὸς ἕκαστον ἀσφαλίζεσθαι παρῄνει, ἴσην λέγων γεγενῆσθαι τὴν τῆς ̔Ελλάδος καταφρόνησιν καὶ κοινήν. ὄντων δὲ πολλῶν προθύμων στρατεύεσθαι, παραγίνονται καὶ πρὸς ̓Οδυσσέα εἰς ̓Ιθάκην.</TextUnit>
    <TextUnit id="46" loc="Epitome.E.3.7">ὁ δὲ οὐ βουλόμενος στρατεύεσθαι προσποιεῖται μανίαν. Παλαμήδης δὲ ὁ Ναυπλίου ἤλεγξε τὴν μανίαν ψευδῆ, καὶ προσποιησαμένῳ μεμηνέναι παρηκολούθει: ἁρπάσας δὲ Τηλέμαχον ἐκ τοῦ κόλπου τῆς Πηνελόπης ὡς κτενῶν ἐξιφούλκει. ̓Οδυσσεὺς δὲ περὶ τοῦ παιδὸς εὐλαβηθεὶς ὡμολόγησε τὴν προσποίητον μανίαν καὶ στρατεύεται.</TextUnit>
    <TextUnit id="47" loc="Epitome.E.3.8">ὅτι ̓Οδυσσεὺς λαβὼν αἰχμάλωτον Φρύγα ἠνάγκασε γράψαι περὶ προδοσίας ὡς παρὰ Πριάμου πρὸς Παλαμήδην: καὶ χώσας ἐν ταῖς σκηναῖς αὐτοῦ χρυσὸν τὴν δέλτον ἔρριψεν ἐν τῷ στρατοπέδῳ. ̓Αγαμέμνων δὲ ἀναγνοὺς καὶ εὑρὼν τὸν χρυσόν, τοῖς συμμάχοις αὐτὸν ὡς προδότην παρέδωκε καταλεῦσαι.</TextUnit>
    <TextUnit id="48" loc="Epitome.E.3.9">ὅτι Μενέλαος σὺν ̓Οδυσσεῖ καὶ Ταλθυβίῳ πρὸς Κινύραν εἰς Κύπρον ἐλθόντες συμμαχεῖν ἔπειθον: ὁ δὲ ̓Αγαμέμνονι μὲν οὐ παρόντι θώρακας ἐδωρήσατο, ὀμόσας δὲ πέμψειν πεντήκοντα ναῦς, μίαν πέμψας, ἧς ἦρχενὁ Μυγδαλίωνος, καὶ τὰς λοιπὰς ἐκ γῆς πλάσας μεθῆκεν εἰς τὸ πέλαγος.</TextUnit>
    <TextUnit id="49" loc="Epitome.E.3.10">ὅτι θυγατέρες ̓Ανίου τοῦ ̓Απόλλωνος ̓Ελαὶ̈ς Σπερμὼ Οἰνώ, αἱ Οἰνότροφοι λεγόμεναι: αἷς ἐχαρίσατο Διόνυσος ποιεῖν ἐκ γῆς ἔλαιον σῖτον οἶνον.</TextUnit>
    <TextUnit id="50" loc="Epitome.E.3.11">συνηθροίζετο δὲ ὁ στρατὸς ἐν Αὐλίδι. οἱ δὲ στρατεύσαντες ἐπὶ Τροίαν ἦσαν οἵδε. Βοιωτῶν μὲν ἡγεμόνες δέκα: ἦγον ναῦς μ. ̓Ορχομενίων δ: ἦγον ναῦς λ. Φωκέων ἡγεμόνες δ: ἦγον ναῦς μ. Λοκρῶν Αἴας ̓Οιλέως: ἦγε ναῦς μ. Εὐβοέων ̓Ελεφήνωρ Χαλκώδοντος καὶ ̓Αλκυόνης: ἦγε ναῦς μ. ̓Αθηναίων Μενεσθεύς: ἦγε ναῦς ν.</TextUnit>
    <TextUnit id="51" loc="Epitome.E.3.12">Σαλαμινίων Αἴας ὁ Τελαμώνιος: ἦγε ναῦς ιβ. ̓Αργείων Διομήδης Τυδέως καὶ οἱ σὺν αὐτῷ: ἦγον ναῦς π. Μυκηναίων ̓Αγαμέμνων ̓Ατρέως καὶ ̓Αερόπης ναῦς ρ. Λακεδαιμονίων Μενέλαος ̓Ατρέως καὶ ̓Αερόπης ξ. Πυλίων Νέστωρ Νηλέως καὶ Χλωρίδος ναῦς μ. ̓Αρκάδων ̓Αγαπήνωρ ναῦς ζ. ̓Ηλείων ̓Αμφίμαχος καὶ οἱ σὺν αὐτῷ ναῦς μ. Δουλιχίων Μέγης Φυλέως ναῦς μ. Κεφαλλήνων ̓Οδυσσεὺς Λαέρτου καὶ ̓Αντικλείας ναῦς ιβ. Αἰτωλῶν Θόας ̓Ανδραίμονος καὶ Γόργης: ἦγε ναῦς μ.</TextUnit>
    <TextUnit id="52" loc="Epitome.E.3.13">Κρητῶν ̓Ιδομενεὺς Δευκαλίωνος μ. ̔Ροδίων Τληπόλεμος ̔Ηρακλέους καὶ ̓Αστυόχης ναῦς θ. Συμαίων Νιρεὺς Χαρόπου ναῦς γ. Κώων Φείδιππος καὶ ̓́Αντιφος οἱ Θεσσαλοῦ λ.</TextUnit>
    <TextUnit id="53" loc="Epitome.E.3.14">Μυρμιδόνων ̓Αχιλλεὺς Πηλέως καὶ Θέτιδος ν. ἐκ Φυλάκης Πρωτεσίλαος ̓Ιφίκλου μ. Φεραίων Εὔμηλος ̓Αδμήτου ια. ̓Ολιζώνων Φιλοκτήτης Ποίαντος ζ. Αἰνιάνων Γουνεὺς ̓Ωκύτου κβ. Τρικκαίων Ποδαλείριοσλ. ̓Ορμενίων Εὐρύπυλοσναῦς μ. Γυρτωνίων Πολυποίτης Πειρίθου λ. Μαγνήτων Πρόθοος Τενθρήδονος μ. νῆες μὲν οὖν αἱ πᾶσαι ,αιγ, ἡγεμόνες δὲ μγ, ἡγεμόνειαι δὲ λ:</TextUnit>
    <TextUnit id="54" loc="Epitome.E.3.15">ὅτι ὄντος ἐν Αὐλίδι τοῦ στρατεύματος, θυσίας γενομένης ̓Απόλλωνι, ὁρμήσας δράκων ἐκ τοῦ βωμοῦ παρὰ τὴν πλησίον πλάτανον, οὔσης ἐν αὐτῇ νεοττιᾶς, τοὺς ἐν αὐτῇ καταναλώσας στρουθοὺς ὀκτὼ σὺν τῇ μητρὶ ἐνάτῃ λίθος ἐγένετο. Κάλχας δὲ εἰπὼν κατὰ Διὸς βούλησιν γεγονέναι αὐτοῖς τὸ σημεῖον τοῦτο, τεκμηράμενος ἐκ τῶν γεγονότων ἔφη δεκαετεῖ χρόνῳ δεῖν Τροίαν ἁλῶναι.</TextUnit>
    <TextUnit id="55" loc="Epitome.E.3.16">καὶ πλεῖν παρεσκευάζοντο ἐπὶ Τροίαν. ̓Αγαμέμνων οὖν αὐτὸς ἡγεμὼν τοῦ σύμπαντος στρατοῦ ἦν, ἐναυάρχει δ' ̓Αχιλλεὺς πεντεκαιδεκαέτης τυγχάνων.</TextUnit>
    <TextUnit id="56" loc="Epitome.E.3.17">ἀγνοοῦντες δὲ τὸν ἐπὶ Τροίαν πλοῦν Μυσίᾳ προσίσχουσι καὶ ταύτην ἐπόρθουν, Τροίαν νομίζοντες εἶναι. βασιλεύων δὲ Τήλεφος Μυσῶν, ̔Ηρακλέους παῖς, ἰδὼν τὴν χώραν λεηλατουμένην, τοὺς Μυσοὺς καθοπλίσας ἐπὶ τὰς ναῦς συνεδίωκε τοὺς ̔́Ελληνας καὶ πολλοὺς ἀπέκτεινεν, ἐν οἷς καὶ Θέρσανδρον τὸν Πολυνείκους ὑποστάντα. ὁρμήσαντος δὲ ̓Αχιλλέως ἐπ' αὐτὸν οὐ μείνας ἐδιώκετο: καὶ διωκόμενος ἐμπλακεὶς εἰς ἀμπέλου κλῆμα τὸν μηρὸν τιτρώσκεται δόρατι.</TextUnit>
    <TextUnit id="57" loc="Epitome.E.3.18">τῆς δὲ Μυσίας ἐξελθόντες ̔́Ελληνες ἀνάγονται, καὶ χειμῶνος ἐπιγενομένου σφοδροῦ διαζευχθέντες ἀλλήλων εἰς τὰς πατρίδας καταντῶσιν. ὑποστρεψάντων οὖν τῶν ̔Ελλήνων τότε λέγεται τὸν πόλεμον εἰκοσαετῆ γενέσθαι: μετὰ γὰρ τὴν ̔Ελένης ἁρπαγὴν ἔτει δευτέρῳ τοὺς ̔́Ελληνας παρασκευασαμένους στρατεύεσθαι, ἀναχωρήσαντας δὲ ἀπὸ Μυσίας εἰς ̔Ελλάδα μετὰ ἔτη ὀκτὼ πάλιν εἰς ̓́Αργος μεταστραφέντας ἐλθεῖν εἰς Αὐλίδα.</TextUnit>
    <TextUnit id="58" loc="Epitome.E.3.19">συνελθόντων δὲ αὐτῶν ἐν ̓́Αργει αὖθις μετὰ τὴν ῥηθεῖσαν ὀκταετίαν, ἐν ἀπορίᾳ τοῦ πλοῦ πολλῇ καθεστήκεσαν, καθηγεμόνα μὴ ἔχοντες, ὃς ἦν δυνατὸς δεῖξαι τὴν εἰς Τροίαν.</TextUnit>
    <TextUnit id="59" loc="Epitome.E.3.20">Τήλεφος δὲ ἐκ τῆς Μυσίας, ἀνίατον τὸ τραῦμα ἔχων, εἰπόντος αὐτῷ τοῦ ̓Απόλλωνος τότε τεύξεσθαι θεραπείας, ὅταν ὁ τρώσας ἰατρὸς γένηται, τρύχεσιν ἠμφιεσμένος εἰς ̓́Αργος ἀφίκετο, καὶ δεηθεὶς ̓Αχιλλέως καὶ ὑπεσχημένος τὸν εἰς Τροίαν πλοῦν δεῖξαι θεραπεύεται ἀποξύσαντος ̓Αχιλλέως τῆς Πηλιάδος μελίας τὸν ἰόν. θεραπευθεὶς οὖν ἔδειξε τὸν πλοῦν, τὸ τῆς δείξεως ἀσφαλὲς πιστουμένου τοῦ Κάλχαντος διὰ τῆς ἑαυτοῦ μαντικῆς.</TextUnit>
    <TextUnit id="60" loc="Epitome.E.3.21">ἀναχθέντων δὲ αὐτῶν ἀπ' ̓́Αργους καὶ παραγενομένων τὸ δεύτερον εἰς Αὐλίδα,τὸν στόλον ἄπλοια κατεῖχε: Κάλχας δὲ ἔφη οὐκ ἄλλως δύνασθαι πλεῖν αὐτούς, εἰ μὴ τῶν ̓Αγαμέμνονος θυγατέρων ἡ κρατιστεύουσα κάλλει σφάγιον ̓Αρτέμιδι παραστῇ, διὰ τὸ μηνίειν τὴν θεὸν τῷ ̓Αγαμέμνονι, ὅτι τε βαλὼν ἔλαφον εἶπεν: οὐδὲ ἡ ̓́Αρτεμις, καὶ ὅτι ̓Ατρεὺς οὐκ ἔθυσεν αὐτῇ τὴν χρυσῆν ἄρνα.</TextUnit>
    <TextUnit id="61" loc="Epitome.E.3.22">τοῦ δὲ χρησμοῦ τούτου γενομένου, πέμψας ̓Αγαμέμνων πρὸς Κλυταιμνήστραν ̓Οδυσσέα καὶ Ταλθύβιον ̓Ιφιγένειαν ᾔτει, λέγων ὑπεσχῆσθαι δώσειν αὐτὴν ̓Αχιλλεῖ γυναῖκα μισθὸν τῆς στρατείας.πεμψάσης δὲ ἐκείνης ̓Αγαμέμνων τῷ βωμῷ παραστήσας ἔμελλε σφάζειν,̓́Αρτεμις δὲ αὐτὴν ἁρπάσασα εἰς Ταύρους ἱέρειαν ἑαυτῆς κατέστησεν, ἔλαφον ἀντ' αὐτῆς παραστήσασα τῷ βωμῷ:ὡς δὲ ἔνιοι λέγουσιν, ἀθάνατον αὐτὴν ἐποίησεν.</TextUnit>
    <TextUnit id="62" loc="Epitome.E.3.23">οἱ δὲ ἀναχθέντες ἐξ Αὐλίδος προσέσχον Τενέδῳ. ταύτης ἐβασίλευε Τένης ὁ Κύκνου καὶ Προκλείας, ὡς δέ τινες ̓Απόλλωνος: οὗτος ὑπὸ τοῦ πατρὸς φυγαδευθεὶς ἐνταῦθα κατῴκει.</TextUnit>
    <TextUnit id="63" loc="Epitome.E.3.24">Κύκνος γὰρ ἔχων ἐκ Προκλείας τῆς Λαομέδοντος παῖδα μὲν Τένην, θυγατέρα δὲ ̔Ημιθέαν, ἐπέγημε τὴν Τραγάσου Φιλονόμην: ἥτις Τένου ἐρασθεῖσα καὶ μὴ πείθουσα καταψεύδεται πρὸς Κύκνον αὐτοῦ φθοράν, καὶ τούτου μάρτυρα παρεῖχεν αὐλητὴν Εὔμολπον ὄνομα.</TextUnit>
    <TextUnit id="64" loc="Epitome.E.3.25">Κύκνος δὲ πιστεύσας, ἐνθέμενος αὐτὸν μετὰ τῆς ἀδελφῆς εἰς λάρνακα μεθῆκεν εἰς τὸ πέλαγος: προσσχούσης δὲ αὐτῆς Λευκόφρυι νήσῳ ἐκβὰς ὁ Τένης κατῴκησε ταύτην καὶ ἀπ' αὐτοῦ Τένεδον ἐκάλεσε. Κύκνος δὲ ὕστερον ἐπιγνοὺς τὴν ἀλήθειαν τὸν μὲν αὐλητὴν κατέλευσε, τὴν δὲ γυναῖκα ζῶσαν εἰς γῆν κατέχωσε.</TextUnit>
    <TextUnit id="65" loc="Epitome.E.3.26">προσπλέοντας οὖν Τενέδῳ τοὺς ̔́Ελληνας ὁρῶν Τένης ἀπεῖργε βάλλων πέτρους, καὶ ὑπὸ ̓Αχιλλέως ξίφει πληγεὶς κατὰ τὸ στῆθος θνήσκει, καίτοι Θέτιδος προειπούσης ̓Αχιλλεῖ μὴ κτεῖναι Τένην: τεθνήξεσθαι γὰρ ὑπὸ ̓Απόλλωνος αὐτόν, ἐὰν κτείνῃ Τένην.</TextUnit>
    <TextUnit id="66" loc="Epitome.E.3.27">τελούντων δὲ αὐτῶν ̓Απόλλωνι θυσίαν, ἐκ τοῦ βωμοῦ προσελθὼν ὕδρος δάκνει Φιλοκτήτην: ἀθεραπεύτου δὲ τοῦ ἕλκους καὶ δυσώδους γενομένου τῆς τε ὀδμῆς οὐκ ἀνεχομένου τοῦ στρατοῦ, ̓Οδυσσεὺς αὐτὸν εἰς Λῆμνον μεθ' ὧν εἶχε τόξων ̔Ηρακλείων ἐκτίθησι κελεύσαντος ̓Αγαμέμνονος. ὁ δὲ ἐκεῖ τὰ πτηνὰ τοξεύων ἐπὶ τῆς ἐρημίας τροφὴν εἶχεν.</TextUnit>
    <TextUnit id="67" loc="Epitome.E.3.28">ἀναχθέντες δὲ ἀπὸ τῆς Τενέδου προσέπλεον Τροίᾳ, καὶ πέμπουσιν ̓Οδυσσέα καὶ Μενέλαον τὴν ̔Ελένην καὶ τὰ χρήματα ἀπαιτοῦντας. συναθροισθείσης δὲ παρὰ τοῖς Τρωσὶν ἐκκλησίας, οὐ μόνον τὴν ̔Ελένην οὐκ ἀπεδίδουν ἀλλὰ καὶ τούτους κτείνειν ἤθελον.</TextUnit>
    <TextUnit id="68" loc="Epitome.E.3.29">ἀλλὰ τοὺς μὲν ἔσωσεν ̓Αντήνωρ, οἱ δὲ ̔́Ελληνες, ἀχθόμενοι ἐπὶ τῇ τῶν βαρβάρων καταφρονήσει, ἀναλαβόντες τὴν πανοπλίαν ἔπλεον ἐπ' αὐτούς. ̓Αχιλλεῖ δὲ ἐπιστέλλει Θέτις πρῶτον μὴ ἀποβῆναι τῶν νεῶν: τὸν γὰρ ἀποβάντα πρῶτον πρῶτον μέλλειν τελευτήσειν.πυθόμενοι δὲ οἱ βάρβαροι τὸν στόλον ἐπιπλεῖν, σὺν ὅπλοις ἐπὶ τὴν θάλασσαν ὥρμησαν καὶ βάλλοντες πέτροις ἀποβῆναι ἐκώλυον.</TextUnit>
    <TextUnit id="69" loc="Epitome.E.3.30">τῶν δὲ ̔Ελλήνων πρῶτος ἀπέβη τῆς νεὼς Πρωτεσίλαος, καὶ κτείνας οὐκ ὀλίγους τῶν βαρβάρων ὑφ' ̔́Εκτορος θνήσκει. τούτου ἡ γυνὴ Λαοδάμεια καὶ μετὰ θάνατον ἤρα, καὶ ποιήσασα εἴδωλον Πρωτεσιλάῳ παραπλήσιον τούτῳ προσωμίλει.̔Ερμῆς δὲ ἐλεησάντων θεῶν ἀνήγαγε Πρωτεσίλαον ἐξ ̔́Αιδου. Λαοδάμεια δὲ ἰδοῦσα καὶ νομίσασα αὐτὸν ἐκ Τροίας παρεῖναι τότε μὲν ἐχάρη, πάλιν δὲ ἐπαναχθέντος εἰς ̔́Αιδου ἑαυτὴν ἐφόνευσεν.</TextUnit>
    <TextUnit id="70" loc="Epitome.E.3.31">Πρωτεσιλάου δὲ τελευτήσαντος, ἐκβαίνει μετὰ Μυρμιδόνων ̓Αχιλλεὺς καὶ λίθον βαλὼν εἰς τὴν κεφαλὴν Κύκνου κτείνει. ὡς δὲ τοῦτον νεκρὸν εἶδον οἱ βάρβαροι, φεύγουσιν εἰς τὴν πόλιν, οἱ δὲ ̔́Ελληνες ἐκπηδήσαντες τῶν νεῶν ἐνέπλησαν σωμάτων τὸ πεδίον. καὶ κατακλείσαντες τοὺς Τρῶας ἐπολιόρκουν:</TextUnit>
    <TextUnit id="71" loc="Epitome.E.3.32">ἀνέλκουσι δὲ τὰς ναῦς. μὴ θαρρούντων δὲ τῶν βαρβάρων, ̓Αχιλλεὺς ἐνεδρεύσας Τρωίλον ἐν τῷ τοῦ Θυμβραίου ̓Απόλλωνος ἱερῷ φονεύει, καὶ νυκτὸς ἐλθὼν ἐπὶ τὴν πόλιν Λυκάονα λαμβάνει. παραλαβὼν δὲ ̓Αχιλλεύς τινας τῶν ἀριστέων τὴν χώραν ἐπόρθει, καὶ παραγίνεται εἰς ̓́Ιδην ἐπὶ τὰς Αἰνείου τοῦ Πριάμου βόας. φυγόντος δὲ αὐτοῦ, τοὺς βουκόλους κτείνας καὶ Μήστορα τὸν Πριάμου τὰς βόας ἐλαύνει.</TextUnit>
    <TextUnit id="72" loc="Epitome.E.3.33">αἱρεῖ δὲ καὶ Λέσβον καὶ Φώκαιαν, εἶτα Κολοφῶνα καὶ Σμύρναν καὶ Κλαζομενὰς καὶ Κύμην, μεθ' ἃς Αἰγιαλὸν καὶ Τῆνον, τὰς ἑκατὸν καλουμένας πόλεις: εἶτα ἑξῆς ̓Αδραμύτιον καὶ Σίδην, εἶτα ̓́Ενδιον καὶ Λιναῖον καὶ Κολώνην. αἱρεῖ δὲ καὶ Θήβας τὰς ̔Υποπλακίας καὶ Λυρνησσόν, ἔτι δὲ καὶ ̓́Αντανδρον καὶ ἄλλας πολλάς.</TextUnit>
    <TextUnit id="73" loc="Epitome.E.3.34">ἐνναετοῦς δὲ χρόνου διελθόντος παραγίνονται τοῖς Τρωσὶ σύμμαχοι: ἐκ τῶν περιοίκων πόλεων Αἰνείας ̓Αγχίσου καὶ σὺν αὐτῷ ̓Αρχέλοχος καὶ ̓Ακάμας ̓Αντήνορος καὶ Θεανοῦς, Δαρδανίων ἡγούμενοι, Θρᾳκῶν ̓Ακάμας Εὐσώρου, Κικόνων Εὔφημος Τροιζήνου, Παιόνων Πυραίχμης, Παφλαγόνων Πυλαιμένης Βιλσάτου,</TextUnit>
    <TextUnit id="74" loc="Epitome.E.3.35">ἐκ Ζελίας Πάνδαρος Λυκάονος, ἐξ ̓Αδραστείας ̓́Αδραστος καὶ ̓́Αμφιος Μέροπος, ἐκ δ' ̓Αρίσβης ̓́Ασιος ̔Υρτάκου, ἐκ Λαρίσσης ̔Ιππόθοος Πελασγοῦ, ἐκ Μυσίας Χρόμιος καὶ ̓́Εννομος ̓Αρσινόου, ̓Αλιζώνων ̓Οδίος καὶ ̓Επίστροφος Μηκιστέως, Φρυγῶν Φόρκυς καὶ ̓Ασκάνιος ̓Αρετάονος, Μαιόνων Μέσθλης καὶ ̓́Αντιφος Ταλαιμένους, Καρῶν Νάστης καὶ ̓Αμφίμαχος Νομίονος, Λυκίων Σαρπηδὼν Διὸς καὶ Γλαῦκος ̔Ιππολόχου.</TextUnit>
    <TextUnit id="75" loc="Epitome.E.4.1">̓Αχιλλεὺς δὲ μηνίων ἐπὶ τὸν πόλεμον οὐκ ἐξῄει διὰ Βρισηίδα τῆς θυγατρὸς Χρύσου τοῦ ἱερέως. διὸ θαρσήσαντες οἱ βάρβαροι ἐκ τῆς πόλεως προῆλθον. καὶ μονομαχεῖ ̓Αλέξανδρος πρὸς Μενέλαον, ̓Αλέξανδρον δὲ ἡττώμενον ἁρπάζει ̓Αφροδίτη. Πάνδαρος δὲ τοξεύσας Μενέλαον τοὺς ὅρκους ἔλυσεν.</TextUnit>
    <TextUnit id="76" loc="Epitome.E.4.2">ὅτι Διομήδης ἀριστεύων ̓Αφροδίτην Αἰνείᾳ βοηθοῦσαν τιτρώσκει, καὶ Γλαύκῳ συστάς, ὑπομνησθεὶς πατρῴας φιλίας, ἀλλάσσει τὰ ὅπλα.προκαλουμένου δὲ ̔́Εκτορος τὸν ἄριστον εἰς μονομαχίαν, πολλῶν ἐλθόντων Αἴας κληρωσάμενος ἀριστεύει: νυκτὸς δὲ ἐπιγενομένης κήρυκες διαλύουσιν αὐτούς.</TextUnit>
    <TextUnit id="77" loc="Epitome.E.4.3">οἱ δὲ ̔́Ελληνες πρὸς τοῦ ναυστάθμου τεῖχος ποιοῦνται καὶ τάφρον, καὶ γενομένης μάχης ἐν τῷ πεδίῳ οἱ Τρῶες τοὺς ̔́Ελληνας εἰς τὸ τεῖχος διώκουσιν: οἱ δὲ πέμπουσι πρὸς ̓Αχιλλέα πρέσβεις ̓Οδυσσέα καὶ Φοίνικα καὶ Αἴαντα, συμμαχεῖν ἀξιοῦντες καὶ Βρισηίδα καὶ ἄλλα δῶρα ὑπισχνούμενοι.</TextUnit>
    <TextUnit id="78" loc="Epitome.E.4.4">νυκτὸς δὲ ἐπιγενομένης κατασκόπους πέμπουσιν ̓Οδυσσέα καὶ Διομήδην: οἱ δὲ ἀναιροῦσι Δόλωνα τὸν Εὐμήλου καὶ ̔Ρῆσον τὸν Θρᾷκα （ὃς πρὸ μιᾶς ἡμέρας παραγενόμενος Τρωσὶ σύμμαχος οὐ συμβαλὼν ἀπωτέρω τῆς Τρωικῆς δυνάμεως χωρὶς ̔́Εκτορος ἐστρατοπέδευσε） τούς τε περὶ αὐτὸν δώδεκα κοιμωμένους κτείνουσι καὶ τοὺς ἵππους ἐπὶ τὰς ναῦς ἄγουσι.</TextUnit>
    <TextUnit id="79" loc="Epitome.E.4.5">μεθ' ἡμέραν δὲ ἰσχυρᾶς μάχης γενομένης, τρωθέντων ̓Αγαμέμνονος καὶ Διομήδους ̓Οδυσσέως Εὐρυπύλου Μαχάονος καὶ τροπῆς τῶν ̔Ελλήνων γενομένης, ̔́Εκτωρ ῥήξας τὸ τεῖχος εἰσέρχεται καὶ ἀναχωρήσαντος Αἴαντος πῦρ ἐμβάλλει ταῖς ναυσίν.</TextUnit>
    <TextUnit id="80" loc="Epitome.E.4.6">ὡς δὲ εἶδεν ̓Αχιλλεὺς τὴν Πρωτεσιλάου ναῦν καιομένην, ἐκπέμπει Πάτροκλον καθοπλίσας τοῖς ἰδίοις ὅπλοις μετὰ τῶν Μυρμιδόνων, δοὺς αὐτῷ τοὺς ἵππους. ἰδόντες δὲ αὐτὸν οἱ Τρῶες καὶ νομίσαντες ̓Αχιλλέα εἶναι εἰς φυγὴν τρέπονται. καταδιώξας δὲ αὐτοὺς εἰς τὸ τεῖχος πολλοὺς ἀναιρεῖ, ἐν οἷς καὶ Σαρπηδόνα τὸν Διός, καὶ ὑφ' ̔́Εκτορος ἀναιρεῖται, τρωθεὶς πρότερον ὑπὸ Εὐφόρβου.</TextUnit>
    <TextUnit id="81" loc="Epitome.E.4.7">μάχης δὲ ἰσχυρᾶς γενομένης περὶ τοῦ νεκροῦ, μόλις Αἴας ἀριστεύσας σώζει τὸ σῶμα. ̓Αχιλλεὺς δὲ τὴν ὀργὴν ἀποθέμενος καὶ τὴν Βρισηίδα κομίζεται. καὶ πανοπλίας αὐτῷ κομισθείσης παρὰ ̔Ηφαίστου, καθοπλισάμενος ἐπὶ τὸν πόλεμον ἐξέρχεται, καὶ συνδιώκει τοὺς Τρῶας ἐπὶ τὸν Σκάμανδρον, κἀκεῖ πολλοὺς μὲν ἄλλους ἀναιρεῖ, κτείνει δὲ καὶ ̓Αστεροπαῖον τὸν Πηλεγόνος τοῦ ̓Αξιοῦ ποταμοῦ: καὶ αὐτῷ λάβρος ὁ ποταμὸς ἐφορμᾷ. καὶ τούτου μὲν ὁ ̔́Ηφαιστος τὰ ῥεῖθρα ἀναξηραίνει πολλῇ φλογὶ διώξας, ὁ δ' ̓Αχιλλεὺς ̔́Εκτορα ἐκ μονομαχίας ἀναιρεῖ καὶ ἐξάψας αὐτοῦ τὰ σφυρὰ ἐκ τοῦ ἅρματος σύρων ἐπὶ τὰς ναῦς παραγίνεται. καὶ θάψας Πάτροκλον ἐπ' αὐτῷ ἀγῶνα τίθησιν, ἐν ᾧ νικᾷ ἵπποις Διομήδης, ̓Επειὸς πυγμῇ, Αἴας καὶ ̓Οδυσσεὺς πάλῃ. μετὰ δὲ τὸν ἀγῶνα παραγενόμενος Πρίαμος πρὸς ̓Αχιλλέα λυτροῦται τὸ ̔́Εκτορος σῶμα καὶ θάπτει.</TextUnit>
    <TextUnit id="82" loc="Epitome.E.5.1">ὅτι Πενθεσίλεια, ̓Οτρηρῆς καὶ ̓́Αρεος, ἀκουσίως ̔Ιππολύτην κτείνασα καὶ ὑπὸ Πριάμου καθαρθεῖσα, μάχης γενομένης πολλοὺς κτείνει, ἐν οἷς καὶ Μαχάονα: εἶθ' ὕστερον θνήσκει ὑπὸ ̓Αχιλλέως, ὅστις μετὰ θάνατον ἐρασθεὶς τῆς ̓Αμαζόνος κτείνει Θερσίτην λοιδοροῦντα αὐτόν.</TextUnit>
    <TextUnit id="83" loc="Epitome.E.5.2">ἦν δὲ ̔Ιππολύτη ἡ τοῦ ̔Ιππολύτου μήτηρ, ἡ καὶ Γλαύκη καὶ Μελανίππη. αὕτη γάρ, ἐπιτελουμένων τῶν γάμων Φαίδρας, ἐπιστᾶσα σὺν ὅπλοις ἅμα ταῖς μεθ' ἑαυτῆς ̓Αμαζόσιν ἔλεγε κτείνειν τοὺς συνανακειμένους Θησεῖ. μάχης οὖν γενομένης ἀπέθανεν, εἴτε ὑπὸ τῆς συμμάχου Πενθεσιλείας ἀκούσης, εἴτε ὑπὸ Θησέως, εἴτε ὅτι οἱ περὶ Θησέα, τὴν τῶν ̓Αμαζόνων ἑωρακότες ἐπιστασίαν, κλείσαντες διὰ τάχους τὰς θύρας καὶ ταύτην ἀπολαβόντες ἐντὸς ἀπέκτειναν.</TextUnit>
    <TextUnit id="84" loc="Epitome.E.5.3">ὅτι Μέμνονα τὸν Τιθωνοῦ καὶ ̓Ηοῦς μετὰ πολλῆς Αἰθιόπων δυνάμεως παραγενόμενον ἐν Τροίᾳ καθ' ̔Ελλήνων καὶ πολλοὺς τῶν ̔Ελλήνων κτείναντα καὶ ̓Αντίλοχον κτείνει ὁ ̓Αχιλλεύς. διώξας δὲ καὶ τοὺς Τρῶας πρὸς ταῖς Σκαιαῖς πύλαις τοξεύεται ὑπὸ ̓Αλεξάνδρου καὶ ̓Απόλλωνος εἰς τὸ σφυρόν.</TextUnit>
    <TextUnit id="85" loc="Epitome.E.5.4">γενομένης δὲ μάχης περὶ τοῦ νεκροῦ, Αἴας Γλαῦκον ἀναιρεῖ, καὶ τὰ ὅπλα δίδωσιν ἐπὶ τὰς ναῦς κομίζειν, τὸ δὲ σῶμα βαστάσας Αἴας βαλλόμενος βέλεσι μέσον τῶν πολεμίων διήνεγκεν, ̓Οδυσσέως πρὸς τοὺς ἐπιφερομένους μαχομένου.</TextUnit>
    <TextUnit id="86" loc="Epitome.E.5.5">̓Αχιλλέως δὲ ἀποθανόντος συμφορᾶς ἐπληρώθη τὸ στράτευμα.θάπτουσι δὲ αὐτὸν ἐν Λευκῇ νήσῳ μετὰ Πατρόκλου, τὰ ἑκατέρων ὀστᾶ συμμίξαντες. λέγεται δὲ μετὰ θάνατον ̓Αχιλλεὺς ἐν Μακάρων νήσοις Μηδείᾳ συνοικεῖν.τιθέασι δὲ ἐπ' αὐτῷ ἀγῶνα, ἐν ᾧ νικᾷ Εὔμηλος ἵπποις, Διομήδης σταδίῳ, Αἴας δίσκῳ, Τεῦκρος τόξῳ.</TextUnit>
    <TextUnit id="87" loc="Epitome.E.5.6">ἡ δὲ πανοπλία αὐτοῦ τῷ ἀρίστῳ νικητήριον τίθεται, καὶ καταβαίνουσιν εἰς ἅμιλλαν Αἴας καὶ ̓Οδυσσεύς.καὶ κρινάντων τῶν Τρώων, ὡς δέ τινες τῶν συμμάχων,̓Οδυσσεὺς προκρίνεται. Αἴας δὲ ὑπὸ λύπης ταραχθεὶς ἐπιβουλεύεται νύκτωρ τῷ στρατεύματι, καὶ αὐτῷ μανίαν ἐμβαλοῦσα ̓Αθηνᾶ εἰς τὰ βοσκήματα ἐκτρέπει ξιφήρη: ὁ δὲ ἐκμανεὶς σὺν τοῖς νέμουσι τὰ βοσκήματα ὡς ̓Αχαιοὺς φονεύει.</TextUnit>
    <TextUnit id="88" loc="Epitome.E.5.7">ὕστερον δὲ σωφρονήσας κτείνει καὶ ἑαυτόν. ̓Αγαμέμνων δὲ κωλύει τὸ σῶμα αὐτοῦ καῆναι, καὶ μόνος οὗτος τῶν ἐν ̓Ιλίῳ ἀποθανόντων ἐν σορῷ κεῖται: ὁ δὲ τάφος ἐστὶν ἐν ̔Ροιτείῳ.</TextUnit>
    <TextUnit id="89" loc="Epitome.E.5.8">ἤδη δὲ ὄντος τοῦ πολέμου δεκαετοῦς ἀθυμοῦσι τοῖς ̔́ΕλλησιΚάλχας θεσπίζει, οὐκ ἄλλως ἁλῶναι δύνασθαι Τροίαν, ἂν μὴ τὰ ̔Ηρακλέους ἔχωσι τόξα συμμαχοῦντα. τοῦτο ἀκούσας ̓Οδυσσεὺς μετὰ Διομήδους εἰς Λῆμνον ἀφικνεῖται πρὸς Φιλοκτήτην, καὶ δόλῳ ἐγκρατὴς γενόμενος τῶν τόξων πείθει πλεῖν αὐτὸν ἐπὶ Τροίαν. ὁ δὲ παραγενόμενος καὶ θεραπευθεὶς ὑπὸ Ποδαλειρίου ̓Αλέξανδρον τοξεύει.</TextUnit>
    <TextUnit id="90" loc="Epitome.E.5.9">τούτου δὲ ἀποθανόντος εἰς ἔριν ἔρχονται ̔́Ελενος καὶ Δηίφοβος ὑπὲρ τῶν ̔Ελένης γάμων: προκριθέντος δὲ τοῦ Δηιφόβου ̔́Ελενος ἀπολιπὼν Τροίαν ἐν ̓́Ιδῃ διετέλει. εἰπόντος δὲ Κάλχαντος ̔́Ελενον εἰδέναι τοὺς ῥυομένους τὴν πόλιν χρησμούς, ἐνεδρεύσας αὐτὸν ̓Οδυσσεὺς καὶ χειρωσάμενος ἐπὶ τὸ στρατόπεδον ἤγαγε:</TextUnit>
    <TextUnit id="91" loc="Epitome.E.5.10">καὶ ἀναγκαζόμενος ὁ ̔́Ελενος λέγει πῶς ἂν αἱρεθείη ἡ ̓́Ιλιος, πρῶτον μὲν εἰ τὰ Πέλοπος ὀστᾶ κομισθείη παρ' αὐτούς, ἔπειτα εἰ Νεοπτόλεμος συμμαχοίη, τρίτον εἰ τὸ διιπετὲς παλλάδιον ἐκκλαπείη: τούτου γὰρ ἔνδον ὄντος οὐ δύνασθαι τὴν πόλιν ἁλῶναι.</TextUnit>
    <TextUnit id="92" loc="Epitome.E.5.11">ταῦτα ἀκούσαντες ̔́Ελληνες τὰ μὲν Πέλοπος ὀστᾶ μετακομίζουσιν, ̓Οδυσσέα δὲ καὶ Φοίνικα πρὸς Λυκομήδην πέμπουσιν εἰς Σκῦρον, οἱ δὲ πείθουσι αὐτὸν Νεοπτόλεμον προέσθαι. παραγενόμενος δὲ οὗτος εἰς τὸ στρατόπεδον καὶ λαβὼν παρ' ἑκόντος ̓Οδυσσέως τὴν τοῦ πατρὸς πανοπλίαν πολλοὺς τῶν Τρώων ἀναιρεῖ.</TextUnit>
    <TextUnit id="93" loc="Epitome.E.5.12">ἀφικνεῖται δὲ ὕστερον Τρωσὶ σύμμαχος Εὐρύπυλος ὁ Τηλέφου πολλὴν Μυσῶν δύναμιν ἄγων: τοῦτον ἀριστεύσαντα Νεοπτόλεμος ἀπέκτεινεν.</TextUnit>
    <TextUnit id="94" loc="Epitome.E.5.13">̓Οδυσσεὺς δὲ μετὰ Διομήδους παραγενόμενος νύκτωρ εἰς τὴν πόλιν Διομήδην μὲν αὐτοῦ μένειν εἴα, αὐτὸς δὲ ἑαυτὸν αἰκισάμενος καὶ πενιχρὰν στολὴν ἐνδυσάμενος ἀγνώστως εἰς τὴν πόλιν εἰσέρχεται ὡς ἐπαίτης: γνωρισθεὶς δὲ ὑπὸ ̔Ελένης δι' ἐκείνης τὸ παλλάδιον ἔκλεψε καὶ πολλοὺς κτείνας τῶν φυλασσόντων ἐπὶ τὰς ναῦς μετὰ Διομήδους κομίζει.</TextUnit>
    <TextUnit id="95" loc="Epitome.E.5.14">ὕστερον δὲ ἐπινοεῖ δουρείου ἵππου κατασκευὴν καὶ ὑποτίθεται ̓Επειῷ, ὃς ἦν ἀρχιτέκτων: οὗτος ἀπὸ τῆς ̓́Ιδης ξύλα τεμὼν ἵππον κατασκευάζει κοῖλον ἔνδοθεν εἰς τὰς πλευρὰς ἀνεῳγμένον. εἰς τοῦτον ̓Οδυσσεὺς εἰσελθεῖν πείθει πεντήκοντα τοὺς ἀρίστους, ὡς δὲ ὁ τὴν μικρὰν γράψας ̓Ιλιάδα φησί, τρισχιλίους, τοὺς δὲ λοιποὺς γενομένης νυκτὸς ἐμπρήσαντας τὰς σκηνάς, ἀναχθέντας περὶ τὴν Τένεδον ναυλοχεῖν καὶ μετὰ τὴν ἐπιοῦσαν νύκτα καταπλεῖν.</TextUnit>
    <TextUnit id="96" loc="Epitome.E.5.15">οἱ δὲ πείθονται καὶ τοὺς μὲν ἀρίστους ἐμβιβάζουσιν εἰς τὸν ἵππον, ἡγεμόνα καταστήσαντες αὐτῶν ̓Οδυσσέα, γράμματα ἐγχαράξαντες τὰ δηλοῦντα: τῆς εἰς οἶκον ἀνακομιδῆς ̔́Ελληνες ̓Αθηνᾷ χαριστήριον. αὐτοὶ δὲ ἐμπρήσαντες τὰς σκηνὰς καὶ καταλιπόντες Σίνωνα, ὃς ἔμελλεν αὐτοῖς πυρσὸν ἀνάπτειν, τῆς νυκτὸς ἀνάγονται καὶ περὶ Τένεδον ναυλοχοῦσιν.</TextUnit>
    <TextUnit id="97" loc="Epitome.E.5.16">ἡμέρας δὲ γενομένης ἔρημον οἱ Τρῶες τὸ τῶν ̔Ελλήνων στρατόπεδον θεασάμενοι καὶ νομίσαντες αὐτοὺς πεφευγέναι, περιχαρέντες εἷλκον τὸν ἵππον καὶ παρὰ τοῖς Πριάμου βασιλείοις στήσαντες ἐβουλεύοντο τί χρὴ ποιεῖν.</TextUnit>
    <TextUnit id="98" loc="Epitome.E.5.17">Κασάνδρας δὲ λεγούσης ἔνοπλον ἐν αὐτῷ δύναμιν εἶναι, καὶ προσέτι Λαοκόωντος τοῦ μάντεως, τοῖς μὲν ἐδόκει κατακαίειν, τοῖς δὲ κατὰ βαράθρων ἀφιέναι: δόξαν δὲ τοῖς πολλοῖς ἵνα αὐτὸν ἐάσωσι θεῖον ἀνάθημα, τραπέντες ἐπὶ θυσίαν εὐωχοῦντο.</TextUnit>
    <TextUnit id="99" loc="Epitome.E.5.18">̓Απόλλων δὲ αὐτοῖς σημεῖον ἐπιπέμπει: δύο γὰρ δράκοντες διανηξάμενοι διὰ τῆς θαλάσσης ἐκ τῶν πλησίον νήσων τοὺς Λαοκόωντος υἱοὺς κατεσθίουσιν.</TextUnit>
    <TextUnit id="100" loc="Epitome.E.5.19">ὡς δὲ ἐγένετο νὺξ καὶ πάντας ὕπνος κατεῖχεν, οἱ ἀπὸ Τενέδου προσέπλεον, καὶ Σίνων αὐτοῖς ἀπὸ τοῦ ̓Αχιλλέως τάφου πυρσὸν ἧπτεν. ̔Ελένη δὲ ἐλθοῦσα περὶ τὸν ἵππον, μιμουμένη τὰς φωνὰς ἑκάστης τῶν γυναικῶν, τοὺς ἀριστέας ἐκάλει. ὑπακοῦσαι δὲ ̓Αντίκλου θέλοντος ̓Οδυσσεὺς τὸ στόμα κατέσχεν.</TextUnit>
    <TextUnit id="101" loc="Epitome.E.5.20">ὡς δ' ἐνόμισαν κοιμᾶσθαι τοὺς πολεμίους, ἀνοίξαντες σὺν τοῖς ὅπλοις ἐξῄεσαν: καὶ πρῶτος μὲν ̓Εχίων Πορθέως ἀφαλλόμενος ἀπέθανεν, οἱ δὲ λοιποὶ σειρᾷ ἐξάψαντες ἑαυτοὺς ἐπὶ τὰ τείχη παρεγένοντο καὶ τὰς πύλας ἀνοίξαντες ὑπεδέξαντο τοὺς ἀπὸ Τενέδου καταπλεύσαντας.</TextUnit>
    <TextUnit id="102" loc="Epitome.E.5.21">χωρήσαντες δὲ μεθ' ὅπλων εἰς τὴν πόλιν, εἰς τὰς οἰκίας ἐπερχόμενοι κοιμωμένους ἀνῄρουν. καὶ Νεοπτόλεμος μὲν ἐπὶ τοῦ ἑρκείου Διὸς βωμοῦ καταφεύγοντα Πρίαμον ἀνεῖλεν:̓Οδυσσεὺς δὲ καὶ Μενέλαος Γλαῦκον τὸν ̓Αντήνορος εἰς τὴν οἰκίαν φεύγοντα γνωρίσαντες μεθ' ὅπλων ἐλθόντες ἔσωσαν. Αἰνείας δὲ ̓Αγχίσην τὸν πατέρα βαστάσας ἔφυγεν, οἱ δὲ ̔́Ελληνες αὐτὸν διὰ τὴν εὐσέβειαν εἴασαν.</TextUnit>
    <TextUnit id="103" loc="Epitome.E.5.22">Μενέλαος δὲ Δηίφοβον κτείνας ̔Ελένην ἐπὶ τὰς ναῦς ἄγει: ἀπάγουσι δὲ καὶ τὴν Θησέως μητέρα Αἴθραν οἱ Θησέως παῖδεσΔημοφῶν καὶ ̓Ακάμας: καὶ γὰρ τούτους λέγουσιν εἰς Τροίαν ἐλθεῖν ὕστερον. Αἴας δὲ ὁ Λοκρὸς Κασάνδραν ὁρῶν περιπεπλεγμένην τῷ ξοάνῳ τῆς ̓Αθηνᾶς βιάζεται: διὰ τοῦτο τὸ ξόανον εἰς οὐρανὸν βλέπειν.</TextUnit>
    <TextUnit id="104" loc="Epitome.E.5.23">κτείναντες δὲ τοὺς Τρῶας τὴν πόλιν ἐνέπρησαν καὶ τὰ λάφυρα ἐμερίσαντο. καὶ θύσαντες πᾶσι τοῖς θεοῖς ̓Αστυάνακτα ἀπὸ τῶν πύργων ἔρριψαν, Πολυξένην δὲ ἐπὶ τῷ ̓Αχιλλέως τάφῳ κατέσφαξαν. λαμβάνει δὲ ̓Αγαμέμνων μὲν κατ' ἐξαίρετον Κασάνδραν, Νεοπτόλεμος δὲ ̓Ανδρομάχην, ̓Οδυσσεὺς δὲ ̔Εκάβην. ὡς δὲ ἔνιοι λέγουσιν, ̔́Ελενος αὐτὴν λαμβάνει, καὶ διακομισθεὶς εἰς Χερρόνησον σὺν αὐτῇ κύνα γενομένην θάπτει, ἔνθα νῦν λέγεται Κυνὸς σῆμα. Λαοδίκην μὲν γὰρ κάλλει τῶν Πριάμου θυγατέρων διαφέρουσαν βλεπόντων πάντων γῆ χάσματι ἀπέκρυψεν.ὡς δὲ ἔμελλον ἀποπλεῖν πορθήσαντες Τροίαν, ὑπὸ Κάλχαντος κατείχοντο, μηνίειν ̓Αθηνᾶν αὐτοῖς λέγοντος διὰ τὴν Αἴαντος ἀσέβειαν.καὶ τὸν μὲν Αἴαντα κτείνειν ἔμελλον, φεύγοντα δὲ ἐπὶ βωμὸν εἴασαν.</TextUnit>
    <TextUnit id="105" loc="Epitome.E.6.1">καὶ μετὰ ταῦτα συνελθόντων εἰς ἐκκλησίαν, ̓Αγαμέμνων καὶ Μενέλαος ἐφιλονείκουν, Μενελάου λέγοντος ἀποπλεῖν, ̓Αγαμέμνονος δὲ ἐπιμένειν κελεύοντος καὶ θύειν ̓Αθηνᾷ.ἀναχθέντες δὲ Διομήδης καὶ Νέστωρ καὶ Μενέλαος ἅμα, οἱ μὲν εὐπλοοῦσιν, ὁ δὲ Μενέλαος χειμῶνι περιπεσών, τῶν λοιπῶν ἀπολομένων σκαφῶν, πέντε ναυσὶν ἐπ' Αἴγυπτον ἀφικνεῖται.</TextUnit>
    <TextUnit id="106" loc="Epitome.E.6.2">̓Αμφίλοχος δὲ καὶ Κάλχας καὶ Λεοντεὺς καὶ Ποδαλείριος καὶ Πολυποίτης ἐν ̓Ιλίῳ τὰς ναῦς ἀπολιπόντες ἐπὶ Κολοφῶνα πεζῇ πορεύονται, κἀκεῖ θάπτουσι Κάλχαντα τὸν μάντιν: ἦν γὰρ αὐτῷ λόγιον τελευτήσειν, ἐὰν ἑαυτοῦ σοφωτέρῳ περιτύχῃ μάντει.</TextUnit>
    <TextUnit id="107" loc="Epitome.E.6.3">ὑποδεχθέντων οὖν ὑπὸ Μόψου μάντεως, ὃς ̓Απόλλωνος καὶ Μαντοῦς παῖς ὑπῆρχεν, οὗτος ὁ Μόψος περὶ μαντικῆς ἤρισε Κάλχαντι. καὶ Κάλχαντος ἀνακρίναντος ἐρινεοῦ ἑστώσης “πόσους ὀλύνθους φέρει;” ὁ Μόψος: “μυρίους” ἔφη “καὶ μέδιμνον καὶ ἕνα ὄλυνθον περισσόν:”</TextUnit>
    <TextUnit id="108" loc="Epitome.E.6.4">καὶ εὑρέθησαν οὕτω. Μόψος δὲ συὸς οὔσης ἐπιτόκου ἠρώτα Κάλχαντα, πόσους χοίρους κατὰ γαστρὸς ἔχει καὶ πότε τέκοι:τοῦ δὲ εἰπόντος: “ὀκτώ,” μειδιάσας ὁ Μόψος ἔφη: “Κάλχας τῆς ἀκριβοῦς μαντείας ἀπεναντιῶς διακεῖται, ἐγὼ δ' ̓Απόλλωνος καὶ Μαντοῦς παῖς ὑπάρχων τῆς ἀκριβοῦς μαντείας τὴν ὀξυδορκίαν πάντως πλουτῶ, καὶ οὐχ ὡς ὁ Κάλχας ὀκτώ, ἀλλ' ἐννέα κατὰ γαστρός, καὶ τούτους ἄρρενας ὅλους ἔχειν μαντεύομαι, καὶ αὔριον ἀνυπερθέτως ἐν ἕκτῃ ὥρᾳ τεχθήσεσθαι.”ὧν γενομένων Κάλχας ἀθυμήσας ἀπέθανεκαὶ ἐτάφη ἐν Νοτίῳ.</TextUnit>
    <TextUnit id="109" loc="Epitome.E.6.5">̓Αγαμέμνων δὲ θύσας ἀνάγεται καὶ Τενέδῳ προσίσχει, Νεοπτόλεμον δὲ πείθει Θέτις ἀφικομένη ἐπιμεῖναι δύο ἡμέρας καὶ θυσιάσαι, καὶ ἐπιμένει. οἱ δὲ ἀνάγονται καὶ περὶ Τῆνον χειμάζονται. ̓Αθηνᾶ γὰρ ἐδεήθη Διὸς τοῖς ̔́Ελλησι χειμῶνα ἐπιπέμψαι. καὶ πολλαὶ νῆες βυθίζονται.</TextUnit>
    <TextUnit id="110" loc="Epitome.E.6.6">̓Αθηνᾶ δὲ ἐπὶ τὴν Αἴαντος ναῦν κεραυνὸν βάλλει, ὁ δὲ τῆς νεὼς διαλυθείσης ἐπί τινα πέτραν διασωθεὶς παρὰ τὴν θεοῦ ἔφη πρόνοιαν σεσῶσθαι. Ποσειδῶν δὲ πλήξας τῇ τριαίνῃ τὴν πέτραν ἔσχισεν, ὁ δὲ πεσὼν εἰς τὴν θάλασσαν τελευτᾷ, καὶ ἐκβρασθέντα θάπτει Θέτις ἐν Μυκόνῳ.</TextUnit>
    <TextUnit id="111" loc="Epitome.E.6.7">τῶν δὲ ἄλλων Εὐβοίᾳ προσφερομένων νυκτὸς Ναύπλιος ἐπὶ τοῦ Καφηρέως ὄρους πυρσὸν ἀνάπτει: οἱ δὲ νομίσαντες εἶναί τινας τῶν σεσωσμένων προσπλέουσι, καὶ περὶ τὰς Καφηρίδας πέτρας θραύεται τὰ σκάφη καὶ πολλοὶ τελευτῶσιν.</TextUnit>
    <TextUnit id="112" loc="Epitome.E.6.8">ὁ γὰρ τοῦ Ναυπλίου καὶ Κλυμένης τῆς Κατρέως υἱὸς Παλαμήδης ἐπιβουλαῖς ̓Οδυσσέως λιθοβοληθεὶς ἀναιρεῖται. τοῦτο μαθὼν Ναύπλιος ἔπλευσε πρὸς τοὺς ̔́Ελληνας καὶ τὴν τοῦ παιδὸς ἀπῄτει ποινήν:</TextUnit>
    <TextUnit id="113" loc="Epitome.E.6.9">ἄπρακτος δὲ ὑποστρέψας, ὡς πάντων χαριζομένων τῷ βασιλεῖ ̓Αγαμέμνονι, μεθ' οὗ τὸν Παλαμήδην ἀνεῖλεν ̓Οδυσσεύς, παραπλέων τὰς χώρας τὰς ̔Ελληνίδας παρεσκεύασε τὰς τῶν ̔Ελλήνων γυναῖκας μοιχευθῆναι, Κλυταιμνήστραν Αἰγίσθῳ, Αἰγιάλειαν τῷ Σθενέλου Κομήτῃ, τὴν ̓Ιδομενέως Μήδαν ὑπὸ Λεύκου:</TextUnit>
    <TextUnit id="114" loc="Epitome.E.6.10">ἣν καὶ ἀνεῖλε Λεῦκος ἅμα Κλεισιθύρᾳ τῇ θυγατρὶ ταύτης ἐν τῷ ναῷ προσφυγούσῃ, καὶ δέκα πόλεις ἀποσπάσας τῆς Κρήτης ἐτυράννησε: καὶ μετὰ τὸν Τρωικὸν πόλεμον καὶ τὸν ̓Ιδομενέα κατάραντα τῇ Κρήτῃ ἐξήλασε.</TextUnit>
    <TextUnit id="115" loc="Epitome.E.6.11">ταῦτα πρότερον κατασκευάσας ὁ Ναύπλιος, ὕστερον μαθὼν τὴν εἰς τὰς πατρίδας τῶν ̔Ελλήνων ἐπάνοδον, τὸν εἰς τὸν Καφηρέα, νῦν δὲ Ξυλοφάγον λεγόμενον, ἀνῆψε φρυκτόν: ἔνθα προσπελάσαντες ̔́Ελληνες ἐν τῷ δοκεῖν λιμένα εἶναι διεφθάρησαν.</TextUnit>
    <TextUnit id="116" loc="Epitome.E.6.12">Νεοπτόλεμος δὲ μείνας ἐν Τενέδῳ δύο ἡμέρας ὑποθήκαις τῆς Θέτιδος εἰς Μολοσσοὺς πεζῇ ἀπῄει μετὰ ̔Ελένου, καὶ παρὰ τὴν ὁδὸν ἀποθανόντα Φοίνικα θάπτει, καὶ νικήσας μάχῃ Μολοσσοὺς βασιλεύει, καὶ ἐξ ̓Ανδρομάχης γεννᾷ Μολοσσόν.</TextUnit>
    <TextUnit id="117" loc="Epitome.E.6.13">̔́Ελενος δὲ κτίσας ἐν τῇ Μολοσσίᾳ πόλιν κατοικεῖ, καὶ δίδωσιν αὐτῷ Νεοπτόλεμος εἰς γυναῖκα τὴν μητέρα Δηιδάμειαν. Πηλέως δὲ ἐκ Φθίας ἐκβληθέντος ὑπὸ τῶν ̓Ακάστου παίδων καὶ ἀποθανόντος, Νεοπτόλεμος τὴν βασιλείαν τοῦ πατρὸς παρέλαβε.</TextUnit>
    <TextUnit id="118" loc="Epitome.E.6.14">καὶ μανέντος ̓Ορέστου ἁρπάζει τὴν ἐκείνου γυναῖκα ̔Ερμιόνην κατηγγυημένην αὐτῷ πρότερον ἐν Τροίᾳ, καὶ διὰ τοῦτο ἐν Δελφοῖς ὑπὸ ̓Ορέστου κτείνεται. ἔνιοι δὲ αὐτόν φασι παραγενόμενον εἰς Δελφοὺς ἀπαιτεῖν ὑπὲρ τοῦ πατρὸς τὸν ̓Απόλλωνα δίκας καὶ συλᾶν τὰ ἀναθήματα καὶ τὸν νεὼν ἐμπιμπράναι, καὶ διὰ τοῦτο ὑπὸ Μαχαιρέως τοῦ Φωκέως ἀναιρεθῆναι.</TextUnit>
    <TextUnit id="119" loc="Epitome.E.6.15">ὅτι πλανηθέντες ̔́Ελληνες ἄλλοι ἀλλαχοῦ κατάραντες κατοικοῦσιν, οἱ μὲν εἰς Λιβύην, οἱ δὲ εἰς ̓Ιταλίαν, εἰς Σικελίαν ἕτεροι, τινὲς δὲ πρὸς τὰς πλησίον ̓Ιβηρίας νήσους, ἄλλοι παρὰ τὸν Σαγγάριον ποταμόν: εἰσὶ δὲ οἳ καὶ Κύπρον ᾤκησαν.τῶν δὲ ναυαγησάντων περὶ τὸν Καφηρέα ἄλλος ἀλλαχῆ φέρεται, Γουνεὺς μὲν εἰς Λιβύην, ̓́Αντιφος δὲ ὁ Θεσσαλοῦ εἰς Πελασγοὺς καὶ τὴν χώραν κατασχὼν Θεσσαλίαν ἐκάλεσεν, ὁ δὲ Φιλοκτήτης πρὸς ̓Ιταλίαν εἰς Καμπανούς, Φείδιππος μετὰ τῶν Κῴων ἐν ̓́Ανδρῳ κατῴκησεν, ̓Αγαπήνωρ ἐν Κύπρῳ, καὶ ἄλλος ἀλλαχοῦ.</TextUnit>
    <TextUnit id="120" loc="Epitome.E.6.15a">̓Απολλόδωρος δὲ καὶ οἱ λοιποὶ οὕτω φασί: Γουνεὺς εἰς Λιβύην λιπὼν τὰς ἑαυτοῦ ναῦς ἐλθὼν ἐπὶ Κίνυφα ποταμὸν κατοικεῖ. Μέγης δὲ καὶ Πρόθοος ἐν Εὐβοίᾳ περὶ τὸν Καφηρέα σὺν πολλοῖς ἑτέροις διαφθείρεται τοῦ δὲ Προθόου περὶ τὸν Καφηρέα ναυαγήσαντος, οἱ σὺν αὐτῷ Μάγνητες εἰς Κρήτην ῥιφέντες ᾤκησαν. τζετζες, σξηολια ον λψξοπηρον, 902</TextUnit>
    <TextUnit id="121" loc="Epitome.E.6.15b">μετὰ δὲ τὴν ̓Ιλίου πόρθησιν Μενεσθεὺς Φείδιππός τε καὶ ̓́Αντιφος καὶ οἱ ̓Ελεφήνορος καὶ Φιλοκτήτης μέχρι Μίμαντος κοινῇ ἔπλευσαν. εἶτα Μενεσθεὺς μὲν εἰς Μῆλον ἐλθὼν βασιλεύει, τοῦ ἐκεῖ βασιλέως Πολυάνακτος τελευτήσαντος. ̓́Αντιφος δὲ ὁ Θεσσαλοῦ εἰς Πελασγοὺς ἐλθὼν καὶ τὴν χώραν κατασχὼν Θεσσαλίαν ἐκάλεσε. Φείδιππος δὲ μετὰ Κῴων ἐξωσθεὶς περὶ τὴν ̓́Ανδρον, εἶτα περὶ Κύπρον ἐκεῖ κατῴκησεν. ̓Ελεφήνορος δὲ ἀποθανόντος ἐν Τροίᾳ, οἱ σὺν αὐτῷ ἐκριφέντες περὶ τὸν ̓Ιόνιον κόλπον ̓Απολλωνίαν ᾤκησαν τὴν ἐν ̓Ηπείρῳ. καὶ οἱ τοῦ Τληπολέμου προσίσχουσι Κρήτῃ, εἶτα ὑπ' ἀνέμων ἐξωσθέντες περὶ τὰς ̓Ιβηρικὰς νήσους ᾤκησαν οἱ τοῦ Πρωτεσιλάου εἰς Πελλήνην ἀπερρίφησαν πλησίον πεδίου Κανάστρου. Φιλοκτήτης δὲ ἐξώσθη εἰς ̓Ιταλίαν πρὸς Καμπανοὺς καὶ πολεμήσας Λευκανοὺς πλησίον Κρότωνος καὶ Θουρίου Κρίμισσαν κατοικεῖ: καὶ παυθεὶς τῆς ἄλης ̓Αλαίου ̓Απόλλωνος ἱερὸν κτίζει, ᾧ καὶ τὸ τόξον αὑτοῦ ἀνέθηκεν, ὥς φησιν Εὐφορίων. τζετζες, σξηολια ον λψξοπηρον, 911</TextUnit>
    <TextUnit id="122" loc="Epitome.E.6.15c">Ναύαιθος ποταμός ἐστιν ̓Ιταλίας: ἐκλήθη δὲ οὕτω κατὰ μὲν ̓Απολλόδωρον καὶ τοὺς λοιπούς, ὅτι μετὰ τὴν ̓Ιλίου ἅλωσιν αἱ Λαομέδοντος θυγατέρες, Πριάμου δὲ ἀδελφαί, Αἴθυλλα ̓Αστυόχη Μηδεσικάστη μετὰ τῶν λοιπῶν αἰχμαλωτίδων ἐκεῖσε γεγονυῖαι τῆς ̓Ιταλίας, εὐλαβούμεναι τὴν ἐν τῇ ̔Ελλάδι δουλείαν τὰ σκάφη ἐνέπρησαν, ὅθεν ὁ ποταμὸς Ναύαιθος ἐκλήθη καὶ αἱ γυναῖκες Ναυπρήστιδες: οἱ δὲ σὺν αὐταῖς ̔́Ελληνες ἀπολέσαντες τὰ σκάφη ἐκεῖ κατῴκησαν&amp;γτ;. τζετζες, σξηολια ον λψξοπηρον, 921</TextUnit>
    <TextUnit id="123" loc="Epitome.E.6.16">Δημοφῶν δὲ Θρᾳξὶ Βισάλταις μετ' ὀλίγων νεῶν προσίσχει, καὶ αὐτοῦ ἐρασθεῖσα Φυλλὶς ἡ θυγάτηρ τοῦ βασιλέως ἐπὶ προικὶ τῇ βασιλείᾳ συνευνάζεται ὑπὸ τοῦ πατρός. ὁ δὲ βουλόμενος εἰς τὴν πατρίδα ἀπιέναι, πολλὰ δεηθεὶς ὀμόσας ἀναστρέψειν ἀπέρχεται: καὶ Φυλλὶς αὐτὸν ἄχρι τῶν ̓Εννέα ὁδῶν λεγομένων προπέμπει καὶ δίδωσιν αὐτῷ κίστην, εἰποῦσα ἱερὸν τῆς μητρὸς ̔Ρέας ἐνεῖναι, καὶ ταύτην μὴ ἀνοίγειν, εἰ μὴ ὅταν ἀπελπίσῃ τῆς πρὸς αὐτὴν ἀνόδου.</TextUnit>
    <TextUnit id="124" loc="Epitome.E.6.17">Δημοφῶν δὲ ἐλθὼν εἰς Κύπρον ἐκεῖ κατῴκει. καὶ τοῦ τακτοῦ χρόνου διελθόντος Φυλλὶς ἀρὰς θεμένη κατὰ Δημοφῶντος ἑαυτὴν ἀναιρεῖ: Δημοφῶν δὲ τὴν κίστην ἀνοίξας φόβῳ κατασχεθεὶς ἄνεισιν ἐπὶ τὸν ἵππον καὶ τοῦτον ἐλαύνων ἀτάκτως ἀπόλλυται: τοῦ γὰρ ἵππου σφαλέντος κατενεχθεὶς ἐπὶ τὸ ξίφος ἔπεσεν. οἱ δὲ σὺν αὐτῷ κατῴκησαν ἐν Κύπρῳ.</TextUnit>
    <TextUnit id="125" loc="Epitome.E.6.18">Ποδαλείριος δὲ ἀφικόμενος εἰς Δελφοὺς ἐχρᾶτο ποῦ κατοικήσει: χρησμοῦ δὲ δοθέντος, εἰς ἣν πόλιν τοῦ περιέχοντος οὐρανοῦ πεσόντος οὐδὲν πείσεται, τῆς Καρικῆς Χερρονήσου τὸν πέριξ οὐρανοῦ κυκλούμενον ὄρεσι τόπον κατῴκησεν.</TextUnit>
    <TextUnit id="126" loc="Epitome.E.6.19">̓Αμφίλοχος δὲ ὁ ̓Αλκμαίωνος, κατά τινας ὕστερον παραγενόμενος εἰς Τροίαν, κατὰ τὸν χειμῶνα ἀπερρίφη πρὸς Μόψον, καί, ὥς τινες λέγουσιν, ὑπὲρ τῆς βασιλείας μονομαχοῦντες ἔκτειναν ἀλλήλους.</TextUnit>
    <TextUnit id="127" loc="Epitome.E.6.20">Λοκροὶ δὲ μόλις τὴν ἑαυτῶν καταλαβόντες, ἐπεὶ μετὰ τρίτον ἔτος τὴν Λοκρίδα κατέσχε φθορά, δέχονται χρησμὸν ἐξιλάσασθαι τὴν ἐν ̓Ιλίῳ ̓Αθηνᾶν καὶ δύο παρθένους πέμπειν ἱκέτιδας ἐπὶ ἔτη χίλια. καὶ λαγχάνουσι πρῶται Περίβοια καὶ Κλεοπάτρα.</TextUnit>
    <TextUnit id="128" loc="Epitome.E.6.21">αὗται δὲ εἰς Τροίαν ἀφικόμεναι, διωκόμεναι παρὰ τῶν ἐγχωρίων εἰς τὸ ἱερὸν κατέρχονται: καὶ τῇ μὲν θεᾷ οὐ προσήρχοντο, τὸ δὲ ἱερὸν ἔσαιρόν τε καὶ ἔρραινον: ἐκτὸς δὲ τοῦ νεὼ οὐκ ἐξῄεσαν, κεκαρμέναι δὲ ἦσαν καὶ μονοχίτωνες καὶ ἀνυπόδετοι.</TextUnit>
    <TextUnit id="129" loc="Epitome.E.6.22">τῶν δὲ πρώτων ἀποθανουσῶν ἄλλας ἔπεμπον: εἰσῄεσαν δὲ εἰς τὴν πόλιν νύκτωρ, ἵνα μὴ φανεῖσαι τοῦ τεμένους ἔξω φονευθῶσι: μετέπειτα δὲ βρέφη μετὰ τροφῶν ἔπεμπον. χιλίων δὲ ἐτῶν παρελθόντων μετὰ τὸν Φωκικὸν πόλεμον ἱκέτιδας ἐπαύσαντο πέμποντες.</TextUnit>
    <TextUnit id="130" loc="Epitome.E.6.23">̓Αγαμέμνων δὲ καταντήσας εἰς Μυκήνας μετὰ Κασάνδρας ἀναιρεῖται ὑπὸ Αἰγίσθου καὶ Κλυταιμνήστρας: δίδωσι γὰρ αὐτῷ χιτῶνα ἄχειρα καὶ ἀτράχηλον, καὶ τοῦτον ἐνδυόμενος φονεύεται, καὶ βασιλεύει Μυκηνῶν Αἴγισθος: κτείνουσι δὲ καὶ Κασάνδραν.</TextUnit>
    <TextUnit id="131" loc="Epitome.E.6.24">̓Ηλέκτρα δὲ μία τῶν ̓Αγαμέμνονος θυγατέρων ̓Ορέστην τὸν ἀδελφὸν ἐκκλέπτει καὶ δίδωσι Στροφίῳ Φωκεῖ τρέφειν, ὁ δὲ αὐτὸν ἐκτρέφει μετὰ Πυλάδου παιδὸς ἰδίου. τελειωθεὶς δὲ ̓Ορέστης εἰς Δελφοὺς παραγίνεται καὶ τὸν θεὸν ἐρωτᾷ, εἰ τοὺς αὐτόχειρας τοῦ πατρὸς μετέλθοι.</TextUnit>
    <TextUnit id="132" loc="Epitome.E.6.25">τοῦτο δὲ τοῦ θεοῦ ἐπιτρέποντος ἀπέρχεται εἰς Μυκήνας μετὰ Πυλάδου λαθραίως καὶ κτείνει τήν τε μητέρα καὶ τὸν Αἴγισθον, καὶ μετ' οὐ πολὺ μανίᾳ κατασχεθεὶς ὑπὸ ̓Ερινύων διωκόμενος εἰς ̓Αθήνας παραγίνεται καὶ κρίνεται ἐν ̓Αρείῳ πάγῳ,ὡς μὲν λέγουσί τινες ὑπὸ ̓Ερινύων, ὡς δέ τινες ὑπὸ Τυνδάρεω, ὡς δέ τινες ὑπὸ ̓Ηριγόνης τῆς Αἰγίσθου καὶ Κλυταιμνήστρας, καὶ κριθεὶς ἴσων γενομένων τῶν ψήφων ἀπολύεται.</TextUnit>
    <TextUnit id="133" loc="Epitome.E.6.26">ἐρομένῳ δὲ αὐτῷ, πῶς ἂν ἀπαλλαγείη τῆς νόσου, ὁ θεὸς εἶπεν, εἰ τὸ ἐν Ταύροις ξόανον μετακομίσειεν.οἱ δὲ Ταῦροι μοῖρά ἐστι Σκυθῶν, οἳ τοὺς ξένους φονεύουσι καὶ εἰς τὸ ἱερὸν πῦρ ῥίπτουσι. τοῦτο ἦν ἐν τῷ τεμένει διά τινος πέτρας ἀναφερόμενον ἐξ ̔́Αιδου.</TextUnit>
    <TextUnit id="134" loc="Epitome.E.6.27">παραγενόμενος οὖν εἰς Ταύρους ̓Ορέστης μετὰ Πυλάδου φωραθεὶς ἑάλω καὶ ἄγεται πρὸς Θόαντα τὸν βασιλέα δέσμιος, ὁ δὲ ἀμφοτέρους πρὸς τὴν ἱέρειαν ἀποστέλλει. ἐπιγνωσθεὶς δὲ ὑπὸ τῆς ἀδελφῆς ἱερὰ ποιούσης ἐν Ταύροις, ἄρας τὸ ξόανον σὺν αὐτῇ φεύγει.κομισθὲν δὲ εἰς ̓Αθήνας νῦν λέγεται τὸ τῆς Ταυροπόλου: ἔνιοι δὲ αὐτὸν κατὰ χειμῶνα προσενεχθῆναι τῇ νήσῳ ̔Ρόδῳ λέγουσιν αὐτὸν καὶ κατὰ χρησμὸν ἐν τείχει καθοσιωθῆναι.</TextUnit>
    <TextUnit id="135" loc="Epitome.E.6.28">καὶ δὴ ἐλθὼν εἰς Μυκήνας Πυλάδῃ μὲν τὴν ἀδελφὴν ̓Ηλέκτραν συζεύγνυσιν, αὐτὸς δὲ γήμας ̔Ερμιόνην, ἢ κατά τινας ̓Ηριγόνην, τεκνοῖ Τισαμενόν,καὶ δηχθεὶς ὑπὸ ὄφεως ἐν ̓Ορεστείῳ τῆς ̓Αρκαδίας θνήσκει.</TextUnit>
    <TextUnit id="136" loc="Epitome.E.6.29">Μενέλαος δὲ πέντε ναῦς τὰς πάσας ἔχων μεθ' ἑαυτοῦ προσσχὼν Σουνίῳ τῆς ̓Αττικῆς ἀκρωτηρίῳ κἀκεῖθεν εἰς Κρήτην ἀπορριφεὶς πάλιν ὑπὸ ἀνέμων μακρὰν ἀπωθεῖται, καὶ πλανώμενος ἀνά τε Λιβύην καὶ Φοινίκην καὶ Κύπρον καὶ Αἴγυπτον πολλὰ συναθροίζει χρήματα. καὶ κατά τινας εὑρίσκεται παρὰ Πρωτεῖ τῷ τῶν Αἰγυπτίων βασιλεῖ ̔Ελένη, μέχρι τότε εἴδωλον ἐκ νεφῶν ἐσχηκότος τοῦ Μενελάου. ὀκτὼ δὲ πλανηθεὶς ἔτη κατέπλευσεν εἰς Μυκήνας, κἀκεῖ κατέλαβεν ̓Ορέστην μετεληλυθότα τὸν τοῦ πατρὸς φόνον. ἐλθὼν δὲ εἰς Σπάρτην τὴν ἰδίαν ἐκτήσατο βασιλείαν. καὶἀποθανατισθεὶς ὑπὸ ̔́Ηρας εἰς τὸ ̓Ηλύσιον ἦλθε πεδίον μεθ' ̔Ελένης.</TextUnit>
    <TextUnit id="137" loc="Epitome.E.7.1">ὁ δὲ ̓Οδυσσεύς, ὡς μὲν ἔνιοι λέγουσιν, ἐπλανᾶτο κατὰ Λιβύην, ὡς δὲ ἔνιοι κατὰ Σικελίαν, ὡς δὲ ἄλλοι κατὰ τὸν ̓Ωκεανὸν ἢ κατὰ τὸ Τυρρηνικὸν πέλαγος.</TextUnit>
    <TextUnit id="138" loc="Epitome.E.7.2">ἀναχθεὶς δὲ ἀπὸ ̓Ιλίου προσίσχει πόλει Κικόνων ̓Ισμάρῳ καὶ ταύτην αἱρεῖ πολεμῶν καὶ λαφυραγωγεῖ, μόνου φεισάμενος Μάρωνος, ὃς ἦν ἱερεὺς ̓Απόλλωνος. αἰσθόμενοι δὲ οἱ τὴν ἤπειρον οἰκοῦντες Κίκονες σὺν ὅπλοις ἐπ' αὐτὸν παραγίνονται: ἀφ' ἑκάστης δὲ νεὼς ἓξ ἀποβαλὼν ἄνδρας ἀναχθεὶς ἔφευγε.</TextUnit>
    <TextUnit id="139" loc="Epitome.E.7.3">καὶ καταντᾷ εἰς τὴν Λωτοφάγων χώραν καὶ πέμπει τινὰς μαθησομένους τοὺς κατοικοῦντας: οἱ δὲ γευσάμενοι τοῦ λωτοῦ κατέμειναν: ἐφύετο γὰρ ἐν τῇ χώρᾳ καρπὸς ἡδὺς λεγόμενος λωτός, ὃς τῷ γευσαμένῳ πάντων ἐποίει λήθην. ̓Οδυσσεὺς δὲ αἰσθόμενος, τοὺς λοιποὺς κατασχών, τοὺς γευσαμένους μετὰ βίας ἐπὶ τὰς ναῦς ἄγει, καὶ προσπλεύσας τῇ Κυκλώπων γῇ προσπελάζει.</TextUnit>
    <TextUnit id="140" loc="Epitome.E.7.4">καταλιπὼν δὲ τὰς λοιπὰς ναῦς ἐν τῇ πλησίον νήσῳ, μίαν ἔχων τῇ Κυκλώπων γῇ προσπελάζει, μετὰ δώδεκα ἑταίρων ἀποβὰς τῆς νεώς. ἔστι δὲ τῆς θαλάσσης πλησίον ἄντρον, εἰς ὃ ἔρχεται ἔχων ἀσκὸν οἴνου τὸν ὑπὸ Μάρωνος αὐτῷ δοθέντα. ἦν δὲ Πολυφήμου τὸ ἄντρον, ὃς ἦν Ποσειδῶνος καὶ Θοώσης νύμφης, ἀνὴρ ὑπερμεγέθης ἄγριος ἀνδροφάγος, ἔχων ἕνα ὀφθαλμὸν ἐπὶ τοῦ μετώπου.</TextUnit>
    <TextUnit id="141" loc="Epitome.E.7.5">ἀνακαύσαντες δὲ πῦρ καὶ τῶν ἐρίφων θύσαντες εὐωχοῦντο. ἐλθὼν δὲ ὁ Κύκλωψ καὶ εἰσελάσας τὰ ποίμνια τῇ μὲν θύρᾳ προσέθηκε πέτρον ὑπερμεγέθη καὶ θεασάμενος αὐτοὺς ἐνίους κατήσθιεν.</TextUnit>
    <TextUnit id="142" loc="Epitome.E.7.6">̓Οδυσσεὺς δὲ αὐτῷ δίδωσιν ἐκ τοῦ Μάρωνος οἴνου πιεῖν: ὁ δὲ πιὼν πάλιν ᾔτησε, καὶ πιὼν τὸ δεύτερον ἐπηρώτα τὸ ὄνομα. τοῦ δὲ εἰπόντος ὅτι Οὔτις καλεῖται, Οὔτιν ἠπείλει ὕστερον ἀναλῶσαι, τοὺς δὲ ἄλλους ἔμπροσθεν, καὶ τοῦτο αὐτῷ ξένιον ἀποδώσειν ὑπέσχετο. κατασχεθεὶς δὲ ὑπὸ μέθης ἐκοιμήθη.</TextUnit>
    <TextUnit id="143" loc="Epitome.E.7.7">̓Οδυσσεὺς δὲ εὑρὼν ῥόπαλον κείμενον σὺν τέσσαρσιν ἑταίροις ἀπώξυνε καὶ πυρώσας ἐξετύφλωσεν αὐτόν. ἐπιβοωμένου δὲ Πολυφήμου τοὺς πέριξ Κύκλωπας, παραγενόμενοι ἐπηρώτων τίς αὐτὸν ἀδικεῖ. τοῦ δὲ εἰπόντος “Οὔτις,” νομίσαντες αὐτὸν λέγειν “ὑπὸ μηδενός” ἀνεχώρησαν.</TextUnit>
    <TextUnit id="144" loc="Epitome.E.7.8">ἐπιζητούντων δὲ τῶν ποιμνίων τὴν συνήθη νομήν, ἀνοίξας καὶ ἐπὶ τοῦ προθύρου στὰς τὰς χεῖρας ἐκπετάσας ἐψηλάφα τὰ ποίμνια. ̓Οδυσσεὺς δὲ τρεῖς κριοὺς ὁμοῦ συνδέων καὶ αὐτὸς τῷ μείζονι ὑποδύς, ὑπὸ τὴν γαστέρα κρυβείς, σὺν τοῖς ποιμνίοις ἐξῆλθε, καὶ λύσας τοὺς ἑταίρους τῶν ποιμνίων, ἐπὶ τὰς ναῦς ἐλάσας ἀποπλέων ἀνεβόησε Κύκλωπι ὡς ̓Οδυσσεὺς εἴη καὶ ἐκπεφεύγοι τὰς ἐκείνου χεῖρας.</TextUnit>
    <TextUnit id="145" loc="Epitome.E.7.9">ἦν δὲ λόγιον Κύκλωπι εἰρημένον ὑπὸ μάντεως τυφλωθῆναι ὑπὸ ̓Οδυσσέως. καὶ μαθὼν τὸ ὄνομα πέτρας ἀποσπῶν ἠκόντιζεν εἰς τὴν θάλασσαν, μόλις δὲ ἡ ναῦς σώζεται πρὸς τὰς πέτρας. ἐκ τούτου δὲ μηνίει Ποσειδῶν ̓Οδυσσεῖ.</TextUnit>
    <TextUnit id="146" loc="Epitome.E.7.10">ἀναχθεὶς δὲ συμπάσαις ναυσὶ παραγίνεται εἰς Αἰολίαν νῆσον, ἧς ὁ βασιλεὺς ἦν Αἴολος. οὗτος ἐπιμελητὴς ὑπὸ Διὸς τῶν ἀνέμων καθεστήκει καὶ παύειν καὶ προί̈εσθαι. ὃς ξενίσας ̓Οδυσσέα δίδωσιν αὐτῷ ἀσκὸν βόειον, ἐν ᾧ κατέδησε τοὺς ἀνέμους, ὑποδείξας οἷς δεῖ χρῆσθαι πλέοντα, τοῦτον ἐν τῷ σκάφει καταδήσας. ὁ δὲ ̓Οδυσσεὺς ἐπιτηδείοις ἀνέμοις χρώμενος εὐπλοεῖ, καὶ πλησίον ̓Ιθάκης ὑπάρχων ἤδη τὸν ἀναφερόμενον ἐκ τῆς πόλεως καπνὸν ἰδὼν ἐκοιμήθη.</TextUnit>
    <TextUnit id="147" loc="Epitome.E.7.11">οἱ δὲ ἑταῖροι νομίζοντες χρυσὸν ἐν τῷ ἀσκῷ κομίζειν αὐτόν, λύσαντες τοὺς ἀνέμους ἐξαφῆκαν, καὶ πάλιν εἰς τοὐπίσω παρεγένοντο ὑπὸ τῶν πνευμάτων ἁρπασθέντες. ̓Οδυσσεὺς δὲ ἀφικόμενος πρὸς Αἴολον ἠξίου πομπῆς τυχεῖν, ὁ δὲ αὐτὸν ἐκβάλλει τῆς νήσου λέγων ἀντιπρασσόντων τῶν θεῶν μὴ δύνασθαι σώζειν.</TextUnit>
    <TextUnit id="148" loc="Epitome.E.7.12">πλέων οὖν κατῆρε πρὸς Λαιστρυγόνας, καὶ τὴν ἑαυτοῦ ναῦν καθώρμισεν ἐσχάτως. Λαιστρυγόνες δ' ἦσαν ἀνδροφάγοι, καὶ αὐτῶν ἐβασίλευεν ̓Αντιφάτης. μαθεῖν οὖν ̓Οδυσσεὺς βουλόμενος τοὺς κατοικοῦντας ἔπεμψέ τινας πευσομένους. τούτοις δὲ ἡ τοῦ βασιλέως θυγάτηρ συντυγχάνει καὶ αὐτοὺς ἄγει πρὸς τὸν πατέρα.</TextUnit>
    <TextUnit id="149" loc="Epitome.E.7.13">ὁ δὲ ἕνα μὲν αὐτῶν ἁρπάσας ἀναλίσκει, τοὺς δὲ λοιποὺς ἐδίωκε φεύγοντας κεκραγὼς καὶ συγκαλῶν τοὺς ἄλλους Λαιστρυγόνας. οἱ δὲ ἦλθον ἐπὶ τὴν θάλασσαν καὶ βάλλοντες πέτροις τὰ μὲν σκάφη κατέαξαν, αὐτοὺς δὲ ἐβίβρωσκον. ̓Οδυσσεὺς δὲ κόψας τὸ πεῖσμα τῆς νεὼς ἀνήχθη, αἱ δὲ λοιπαὶ σὺν τοῖς πλέουσιν ἀπώλοντο.</TextUnit>
    <TextUnit id="150" loc="Epitome.E.7.14">μίαν δὲ ἔχων ναῦν Αἰαίῃ νήσῳ προσίσχει. ταύτην κατῴκει Κίρκη, θυγάτηρ ̔Ηλίου καὶ Πέρσης, Αἰήτου δὲ ἀδελφή, πάντων ἔμπειρος οὖσα φαρμάκων. διελὼν τοὺς ἑταίρους αὐτὸς μὲν κλήρῳ μένει παρὰ τῇ νηί, Εὐρύλοχος δὲ πορεύεται μεθ' ἑταίρων εἰκοσιδύο τὸν ἀριθμὸν πρὸς Κίρκην.</TextUnit>
    <TextUnit id="151" loc="Epitome.E.7.15">καλούσης δὲ αὐτῆς χωρὶς Εὐρυλόχου πάντες εἰσίασιν. ἡ δ' ἑκάστῳ κυκεῶνα πλήσασα τυροῦ καὶ μέλιτος καὶ ἀλφίτων καὶ οἴνου δίδωσι, μίξασα φαρμάκῳ. πιόντων δὲ αὐτῶν, ἐφαπτομένη ῥάβδῳ τὰς μορφὰς ἠλλοίου, καὶ τοὺς μὲν ἐποίει λύκους, τοὺς δὲ σῦς, τοὺς δὲ ὄνους, τοὺς δὲ λέοντας.</TextUnit>
    <TextUnit id="152" loc="Epitome.E.7.16">Εὐρύλοχος δὲ ἰδὼν ταῦτα ̓Οδυσσεῖ ἀπαγγέλλει. ὁ δὲ λαβὼν μῶλυ παρὰ ̔Ερμοῦ πρὸς Κίρκην ἔρχεται, καὶ βαλὼν εἰς τὰ φάρμακα τὸ μῶλυ μόνος πιὼν οὐ φαρμάσσεται: σπασάμενος δὲ τὸ ξίφος ἤθελε Κίρκην ἀποκτεῖναι. ἡ δὲ τὴν ὀργὴν παύσασα τοὺς ἑταίρους ἀποκαθίστησι. καὶ λαβὼν ὅρκους ̓Οδυσσεὺς παρ' αὐτῆς μηδὲν ἀδικηθῆναι συνευνάζεται, καὶ γίνεται αὐτῷ παῖς Τηλέγονος.</TextUnit>
    <TextUnit id="153" loc="Epitome.E.7.17">ἐνιαυτὸν δὲ μείνας ἐκεῖ, πλεύσας τὸν ̓Ωκεανόν, σφάγια ταῖς ψυχαῖς ποιησάμενος μαντεύεται παρὰ Τειρεσίου, Κίρκης ὑποθεμένης, καὶ θεωρεῖ τάς τε τῶν ἡρώων ψυχὰς καὶ τῶν ἡρωί̈δων. βλέπει δὲ καὶ τὴν μητέρα ̓Αντίκλειαν καὶ ̓Ελπήνορα, ὃς ἐν τοῖς Κίρκης πεσὼν ἐτελεύτησε.</TextUnit>
    <TextUnit id="154" loc="Epitome.E.7.18">παραγενόμενος δὲ πρὸς Κίρκην ὑπ' ἐκείνης προπεμφθεὶς ἀνήχθη, καὶ τὴν νῆσον παρέπλει τῶν Σειρήνων. αἱ δὲ Σειρῆνες ἦσαν ̓Αχελῴου καὶ Μελπομένης μιᾶς τῶν Μουσῶν θυγατέρες, Πεισινόη ̓Αγλαόπη Θελξιέπεια. τούτων ἡ μὲν ἐκιθάριζεν, ἡ δὲ ᾖδεν, ἡ δὲ ηὔλει, καὶ διὰ τούτων ἔπειθον καταμένειν τοὺς παραπλέοντας.</TextUnit>
    <TextUnit id="155" loc="Epitome.E.7.19">εἶχον δὲ ἀπὸ τῶν μηρῶν ὀρνίθων μορφάς. ταύτας παραπλέων ̓Οδυσσεύς, τῆς ᾠδῆς βουλόμενος ὑπακοῦσαι, Κίρκης ὑποθεμένης τῶν μὲν ἑταίρων τὰ ὦτα ἔβυσε κηρῷ, ἑαυτὸν δὲ ἐκέλευσε προσδεθῆναι τῷ ἱστῷ. πειθόμενος δὲ ὑπὸ τῶν Σειρήνων καταμένειν ἠξίου λυθῆναι, οἱ δὲ μᾶλλον αὐτὸν ἐδέσμευον, καὶ οὕτω παρέπλει. ἦν δὲ αὐταῖς Σειρῆσι λόγιον τελευτῆσαι νεὼς παρελθούσης. αἱ μὲν οὖν ἐτελεύτων.</TextUnit>
    <TextUnit id="156" loc="Epitome.E.7.20">μετὰ δὲ τοῦτο παραγίνεται ἐπὶ δισσὰς ὁδούς. ἔνθεν μὲν ἦσαν αἱ Πλαγκταὶ πέτραι, ἔνθεν δὲ ὑπερμεγέθεις σκόπελοι δύο. ἦν δὲ ἐν μὲν θατέρῳ Σκύλλα, Κραταιίδος θυγάτηρ καὶ † Τριήνου ἢ Φόρκου, πρόσωπον ἔχουσα καὶ στέρνα γυναικός, ἐκ λαγόνων δὲ κεφαλὰς ἓξ καὶ δώδεκα πόδας κυνῶν.</TextUnit>
    <TextUnit id="157" loc="Epitome.E.7.21">ἐν δὲ θατέρῳ τῷ σκοπέλῳ ἦν Χάρυβδις, ἣ τῆς ἡμέρας τρὶς ἀνασπῶσα τὸ ὕδωρ πάλιν ἀνίει. ὑποθεμένης δὲ Κίρκης, τὸν μὲν παρὰ τὰς Πλαγκτὰς πλοῦν ἐφυλάξατο, παρὰ δὲ τὸν τῆς Σκύλλης σκόπελον πλέων ἐπὶ τῆς πρύμνης ἔστη καθωπλισμένος. ἐπιφανεῖσα δὲ ἡ Σκύλλα ἓξ ἑταίρους ἁρπάσασα τούτους κατεβίβρωσκεν.</TextUnit>
    <TextUnit id="158" loc="Epitome.E.7.22">ἐκεῖθεν δὲ ἐλθὼν εἰς Θρινακίαν νῆσον οὖσαν ̔Ηλίου, ἔνθα βόες ἐβόσκοντο, καὶ ἀπλοίᾳ κατασχεθεὶς ἔμεινεν αὐτοῦ. τῶν δὲ ἑταίρων σφαξάντων ἐκ τῶν βοῶν καὶ θοινησαμένων, λειφθέντων τροφῆς, ̔́Ηλιος ἐμήνυσε Διί. καὶ ἀναχθέντα κεραυνῷ ἔβαλε.</TextUnit>
    <TextUnit id="159" loc="Epitome.E.7.23">λυθείσης δὲ τῆς νεὼς ̓Οδυσσεὺς τὸν ἱστὸν κατασχὼν παραγίνεται εἰς τὴν Χάρυβδιν. τῆς δὲ Χαρύβδεως καταπινούσης τὸν ἱστόν, ἐπιλαβόμενος ὑπερπεφυκότος ἐρινεοῦ περιέμεινε. καὶ πάλιν ἀνεθέντα τὸν ἱστὸν θεωρήσας, ἐπὶ τοῦτον ῥίψας εἰς ̓Ωγυγίαν νῆσον διεκομίσθη.</TextUnit>
    <TextUnit id="160" loc="Epitome.E.7.24">ἐκεῖ δὲ ἀποδέχεται Καλυψὼ θυγάτηρ ̓́Ατλαντος, καὶ συνευνασθεῖσα γεννᾷ παῖδα Λατῖνον. μένει δὲ παρ' αὐτῇ πενταετίαν, καὶ σχεδίαν ποιήσας ἀποπλεῖ. ταύτης δὲ ἐν τῷ πελάγει διαλυθείσης ὀργῇ Ποσειδῶνος, γυμνὸς πρὸς Φαίακας ἐκβράσσεται.</TextUnit>
    <TextUnit id="161" loc="Epitome.E.7.25">Ναυσικάα δέ, ἡ τοῦ βασιλέως θυγάτηρ ̓Αλκινόου, πλύνουσα τὴν ἐσθῆτα ἱκετεύσαντα αὐτὸν ἄγει πρὸς ̓Αλκίνοον, ὃς αὐτὸν ξενίζει καὶ δῶρα δοὺς μετὰ πομπῆς αὐτὸν εἰς τὴν πατρίδα ἐξέπεμψε. Ποσειδῶν δὲ Φαίαξι μηνίσας τὴν μὲν ναῦν ἀπελίθωσε, τὴν δὲ πόλιν ὄρει περικαλύπτει.</TextUnit>
    <TextUnit id="162" loc="Epitome.E.7.26">̓Οδυσσεὺς δὲ παραγενόμενος εἰς τὴν πατρίδα εὑρίσκει τὸν οἶκον διεφθαρμένον: νομίσαντες γὰρ αὐτὸν τεθνάναι Πηνελόπην ἐμνῶντο ἐκ Δουλιχίου μὲν νζ:</TextUnit>
    <TextUnit id="163" loc="Epitome.E.7.27">̓Αμφίνομος Θόας Δημοπτόλεμος ̓Αμφίμαχος Εὐρύαλος, Πάραλος Εὐηνορίδης Κλυτίος ̓Αγήνωρ Εὐρύπυλος, Πυλαιμένης ̓Ακάμας Θερσίλοχος ̔́Αγιος Κλύμενος, Φιλόδημος Μενεπτόλεμος Δαμάστωρ Βίας Τέλμιος, Πολύιδος ̓Αστύλοχος Σχεδίος ̓Αντίγονος Μάρψιος, ̓Ιφιδάμας ̓Αργεῖος Γλαῦκος Καλυδωνεὺς ̓Εχίων, Λάμας ̓Ανδραίμων ̓Αγέρωχος Μέδων ̓́Αγριος, Πρόμος Κτήσιος ̓Ακαρνάν Κύκνος Ψηρᾶς, ̔Ελλάνικος Περίφρων Μεγασθένης Θρασυμήδης ̓Ορμένιος, Διοπίθης Μηκιστεὺς ̓Αντίμαχος Πτολεμαῖος Λεστορίδης, Νικόμαχος Πολυποίτης Κεραός.</TextUnit>
    <TextUnit id="164" loc="Epitome.E.7.28">ἐκ δὲ Σάμης κγ: ̓Αγέλαος Πείσανδρος ̓́Ελατος Κτήσιππος ̔Ιππόδοχος, Εὐρύστρατος ̓Αρχέμολος ̓́Ιθακος Πεισήνωρ ̔Υπερήνωρ, Φεροίτης ̓Αντισθένης Κέρβερος Περιμήδης Κῦννος, Θρίασος ̓Ετεωνεὺς Κλυτίος Πρόθοος Λύκαιθος, Εὔμηλος ̓́Ιτανος Λύαμμος.</TextUnit>
    <TextUnit id="165" loc="Epitome.E.7.29">ἐκ δὲ Ζακύνθου μδ: Εὐρύλοχος Λαομήδης Μόλεβος Φρένιος ̓́Ινδιος, Μίνις Λειώκριτος Πρόνομος Νίσας Δαήμων, ̓Αρχέστρατος ̔Ιππόμαχος Εὐρύαλος Περίαλλος Εὐηνορίδης, Κλυτίος ̓Αγήνωρ Πόλυβος Πολύδωρος Θαδύτιος, Στράτιος Φρένιος ̓́Ινδιος Δαισήνωρ Λαομέδων, Λαόδικος ̔́Αλιος Μάγνης ̓Ολοίτροχος Βάρθας, Θεόφρων Νισσαῖος ̓Αλκάροψ Περικλύμενος ̓Αντήνωρ, Πέλλας Κέλτος Περίφας ̓́Ορμενος Πόλυβος, ̓Ανδρομήδης.</TextUnit>
    <TextUnit id="166" loc="Epitome.E.7.30">ἐκ δὲ αὐτῆς ̓Ιθάκης ἦσαν οἱ μνηστευόμενοι ιβ οἵδε: ̓Αντίνοος Πρόνοος Λειώδης Εὐρύνομος ̓Αμφίμαχος, ̓Αμφίαλος Πρόμαχος ̓Αμφιμέδων ̓Αρίστρατος ̔́Ελενος, Δουλιχιεὺς Κτήσιππος.</TextUnit>
    <TextUnit id="167" loc="Epitome.E.7.31">οὗτοι πορευόμενοι εἰς τὰ βασίλεια δαπανῶντες τὰς ̓Οδυσσέως ἀγέλας εὐωχοῦντο. Πηνελόπη δὲ ἀναγκαζομένη τὸν γάμον ὑπέσχετο ὅτε τὸ ἐντάφιον Λαέρτῃ πέρας ἕξει, καὶ τοῦτο ὕφηνεν ἐπὶ ἔτη τρία, μεθ' ἡμέραν μὲν ὑφαίνουσα, νύκτωρ δὲ ἀναλύουσα. τοῦτον τὸν τρόπον ἐξηπατῶντο οἱ μνηστῆρες ὑπὸ τῆς Πηνελόπης, μέχρις ὅτε ἐφωράθη.</TextUnit>
    <TextUnit id="168" loc="Epitome.E.7.32">̓Οδυσσεὺς δὲ μαθὼν τὰ κατὰ τὴν οἰκίαν, ὡς ἐπαίτης πρὸς Εὔμαιον οἰκέτην ἀφικνεῖται, καὶ Τηλεμάχῳ ἀναγνωρίζεται, καὶ παραγίνεται εἰς τὴν πόλιν. Μελάνθιος δὲ αὐτοῖς συντυχὼν ὁ αἰπόλος οἰκέτης ὑπάρχων ἀτιμάζει. παραγενόμενος δὲ εἰς τὰ βασίλεια τοὺς μνηστῆρας μετῄτει τροφήν, καὶ εὑρὼν μεταίτην ̓͂Ιρον καλούμενον διαπαλαίει αὐτῷ. Εὐμαίῳ δὲ μηνύσας ἑαυτὸν καὶ Φιλοιτίῳ, μετὰ τούτων καὶ Τηλεμάχου τοῖς μνηστῆρσιν ἐπιβουλεύει.</TextUnit>
    <TextUnit id="169" loc="Epitome.E.7.33">Πηνελόπη δὲ τοῖς μνηστῆρσι τίθησιν ̓Οδυσσέως τόξον, ὃ παρὰ ̓Ιφίτου ποτὲ ἔλαβε, καὶ τῷ τοῦτο τείναντί φησι συνοικήσειν. μηδενὸς δὲ τεῖναι δυναμένου, δεξάμενος ̓Οδυσσεὺς τοὺς μνηστῆρας κατετόξευσε σὺν Εὐμαίῳ καὶ Φιλοιτίῳ καὶ Τηλεμάχῳ. ἀνεῖλε δὲ καὶ Μελάνθιον καὶ τὰς συνευναζομένας τοῖς μνηστῆρσι θεραπαίνας, καὶ τῇ γυναικὶ καὶ τῷ πατρὶ ἀναγνωρίζεται.</TextUnit>
    <TextUnit id="170" loc="Epitome.E.7.34">θύσας δὲ ̔́Αιδῃ καὶ Περσεφόνῃ καὶ Τειρεσίᾳ, πεζῇ διὰ τῆς ̓Ηπείρου βαδίζων εἰς Θεσπρωτοὺς παραγίνεται καὶ κατὰ τὰς Τειρεσίου μαντείας θυσιάσας ἐξιλάσκεται Ποσειδῶνα. ἡ δὲ βασιλεύουσα τότε Θεσπρωτῶν Καλλιδίκη καταμένειν αὐτὸν ἠξίου τὴν βασιλείαν αὐτῷ δοῦσα.</TextUnit>
    <TextUnit id="171" loc="Epitome.E.7.35">καὶ συνελθοῦσα αὐτῷ γεννᾷ Πολυποίτην. γήμας δὲ Καλλιδίκην Θεσπρωτῶν ἐβασίλευσε καὶ μάχῃ τῶν περιοίκων νικᾷ τοὺς ἐπιστρατεύσαντας. Καλλιδίκης δὲ ἀποθανούσης, τῷ παιδὶ τὴν βασιλείαν ἀποδιδοὺς εἰς ̓Ιθάκην παραγίνεται, καὶ εὑρίσκει ἐκ Πηνελόπης Πολιπόρθην αὐτῷ γεγεννημένον.</TextUnit>
    <TextUnit id="172" loc="Epitome.E.7.36">Τηλέγονος δὲ παρὰ Κίρκης μαθὼν ὅτι παῖς ̓Οδυσσέως ἐστίν, ἐπὶ τὴν τούτου ζήτησιν ἐκπλεῖ. παραγενόμενος δὲ εἰς ̓Ιθάκην τὴν νῆσον ἀπελαύνει τινὰ τῶν βοσκημάτων, καὶ ̓Οδυσσέα βοηθοῦντα τῷ μετὰ χεῖρας δόρατι Τηλέγονος τρυγόνος κέντρον τὴν αἰχμὴν ἔχοντι τιτρώσκει, καὶ ̓Οδυσσεὺς θνήσκει.</TextUnit>
    <TextUnit id="173" loc="Epitome.E.7.37">ἀναγνωρισάμενος δὲ αὐτὸν καὶ πολλὰ κατοδυράμενος, τὸν νεκρὸν καὶ τὴν Πηνελόπην πρὸς Κίρκην ἄγει, κἀκεῖ τὴν Πηνελόπην γαμεῖ. Κίρκη δὲ ἑκατέρους αὐτοὺς εἰς Μακάρων νήσους ἀποστέλλει.</TextUnit>
    <TextUnit id="174" loc="Epitome.E.7.38">τινὲς δὲ Πηνελόπην ὑπὸ ̓Αντινόου φθαρεῖσαν λέγουσιν ὑπὸ ̓Οδυσσέως πρὸς τὸν πατέρα ̓Ικάριον ἀποσταλῆναι, γενομένην δὲ τῆς ̓Αρκαδίας κατὰ Μαντίνειαν ἐξ ̔Ερμοῦ τεκεῖν Πᾶνα:</TextUnit>
    <TextUnit id="175" loc="Epitome.E.7.39">ἄλλοι δὲ δι' ̓Αμφίνομον ὑπὸ ̓Οδυσσέως αὐτοῦ τελευτῆσαι: διαφθαρῆναι γὰρ αὐτὴν ὑπὸ τούτου λέγουσιν.</TextUnit>
    <TextUnit id="176" loc="Epitome.E.7.40">εἰσὶ δὲ οἱ λέγοντες ἐγκαλούμενον ̓Οδυσσέα ὑπὸ τῶν οἰκείων ὑπὲρ τῶν ἀπολωλότων δικαστὴν Νεοπτόλεμον λαβεῖν τὸν βασιλεύοντα τῶν κατὰ τὴν ̓́Ηπειρον νήσων, τοῦτον δέ, νομίσαντα ἐκποδὼν ̓Οδυσσέως γενομένου Κεφαλληνίαν καθέξειν, κατακρῖναι φυγὴν αὐτοῦ, ̓Οδυσσέα δὲ εἰς Αἰτωλίαν πρὸς Θόαντα τὸν ̓Ανδραίμονος παραγενόμενον τὴν τούτου θυγατέρα γῆμαι, καὶ καταλιπόντα παῖδα Λεοντοφόνον ἐκ ταύτης γηραιὸν τελευτῆσαι.</TextUnit>
  </Text>
</TessDocument>
