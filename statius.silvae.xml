<?xml version="1.0" encoding="UTF-8"?>
<TessDocument id="statius.silvae">
  <Metadata>
    <Author>statius</Author>
    <Display>Silvae</Display>
    <Abbr>stat. silv.</Abbr>
    <Lang>la</Lang>
    <Prose>0</Prose>
    <PrintSource>John Henry Mozley, Statius: Vol I. New York: G.P. Putnam’s Sons. 1928.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0499</DigitalSourceURL>
    <AddedBy>Chris Forstall</AddedBy>
    <URI>urn:cts:latinLit:phi1020.phi002.perseus-lat1</URI>
  </Metadata>
  <Parts><Part id="1"><Display>Book 1</Display><MaskLower>0</MaskLower><MaskUpper>791</MaskUpper><LocusLower>1.1.1</LocusLower><LocusUpper>1.6.102</LocusUpper></Part><Part id="2"><Display>Book 2</Display><MaskLower>792</MaskLower><MaskUpper>1564</MaskUpper><LocusLower>2.1.1</LocusLower><LocusUpper>2.7.135</LocusUpper></Part><Part id="3"><Display>Book 3</Display><MaskLower>1565</MaskLower><MaskUpper>2327</MaskUpper><LocusLower>3.1.1</LocusLower><LocusUpper>3.5.112</LocusUpper></Part><Part id="4"><Display>Book 4</Display><MaskLower>2328</MaskLower><MaskUpper>3051</MaskUpper><LocusLower>4.1.1</LocusLower><LocusUpper>4.9.55</LocusUpper></Part><Part id="5"><Display>Book 5</Display><MaskLower>3052</MaskLower><MaskUpper>3892</MaskUpper><LocusLower>5.1.1</LocusLower><LocusUpper>5.5.87</LocusUpper></Part></Parts><Text>
    <TextUnit id="0" loc="1.1.1">Quae superimposito moles geminata colosso</TextUnit>
    <TextUnit id="1" loc="1.1.2">stat Latium complexa forum? caelone peractum</TextUnit>
    <TextUnit id="2" loc="1.1.3">fluxit opus? Siculis an conformata caminis</TextUnit>
    <TextUnit id="3" loc="1.1.4">effigies lassum Steropem Brontemque reliquit?</TextUnit>
    <TextUnit id="4" loc="1.1.5">an te Palladiae talem, Germanice, nobis</TextUnit>
    <TextUnit id="5" loc="1.1.6">effinxere manus, qualem modo frena tenentem</TextUnit>
    <TextUnit id="6" loc="1.1.7">Rhenus et attoniti vidit domus ardua Daci?</TextUnit>
    <TextUnit id="7" loc="1.1.8">Nunc age Fama prior notum per saecula nomen</TextUnit>
    <TextUnit id="8" loc="1.1.9">Dardanii miretur equi, cui vertice sacro</TextUnit>
    <TextUnit id="9" loc="1.1.10">Dindymon et caesis decrevit frondibus Ide:</TextUnit>
    <TextUnit id="10" loc="1.1.11">hunc neque discissis cepissent Pergama muris</TextUnit>
    <TextUnit id="11" loc="1.1.12">nec grege permixto pueri innuptaeque puellae</TextUnit>
    <TextUnit id="12" loc="1.1.13">ipse nec Aeneas nec magnus duceret Hector!</TextUnit>
    <TextUnit id="13" loc="1.1.14">adde, quod ille nocens saevosque amplexus Achivos,</TextUnit>
    <TextUnit id="14" loc="1.1.15">hunc mitis commendat eques: iuvat ora tueri</TextUnit>
    <TextUnit id="15" loc="1.1.16">mixta notis belli placidamque gerentia pacem,</TextUnit>
    <TextUnit id="16" loc="1.1.17">nec veris maiora putes: par forma decorque,</TextUnit>
    <TextUnit id="17" loc="1.1.18">par honor, exhaustis Martem non altius armis</TextUnit>
    <TextUnit id="18" loc="1.1.19">Bistonius portat sonipes magnoque superbit</TextUnit>
    <TextUnit id="19" loc="1.1.20">pondere nec tardo raptus prope flumina cursu</TextUnit>
    <TextUnit id="20" loc="1.1.21">fumat et ingenti propellit Strymona flatu.</TextUnit>
    <TextUnit id="21" loc="1.1.22">Par operi sedes, hinc obvia limina pandit,</TextUnit>
    <TextUnit id="22" loc="1.1.23">qui fessus bellis adscitae munere prolis</TextUnit>
    <TextUnit id="23" loc="1.1.24">primus iter nostris ostendit in aethera divis;</TextUnit>
    <TextUnit id="24" loc="1.1.25">discit et e vultu, quantum tu mitior armis,</TextUnit>
    <TextUnit id="25" loc="1.1.26">qui nee in externos facilis saevire furores</TextUnit>
    <TextUnit id="26" loc="1.1.27">das Cattis Dacisque iidem, te signa ferente</TextUnit>
    <TextUnit id="27" loc="1.1.28">et minor in leges gener et Cato Caesaris iret.</TextUnit>
    <TextUnit id="28" loc="1.1.29">at laterum passus hinc Iulia tecta tuentur,</TextUnit>
    <TextUnit id="29" loc="1.1.30">illinc belligeri sublimis regia Pauli,</TextUnit>
    <TextUnit id="30" loc="1.1.31">terga Pater, blandoque videt Concordia vultu.</TextUnit>
    <TextUnit id="31" loc="1.1.32">Ipse autem puro celsum caput aere saeptus</TextUnit>
    <TextUnit id="32" loc="1.1.33">templa superfulges et prospectare videris,</TextUnit>
    <TextUnit id="33" loc="1.1.34">an nova contemptis surgant Palatia flammis</TextUnit>
    <TextUnit id="34" loc="1.1.35">pulchrius, an tacita vigilet face Troicus ignis</TextUnit>
    <TextUnit id="35" loc="1.1.36">atque exploratas iam laudet Vesta ministras.</TextUnit>
    <TextUnit id="36" loc="1.1.37">dextra vetat pugnas, laevam Tritonia virgo</TextUnit>
    <TextUnit id="37" loc="1.1.38">non gravat et sectae praetendens colla Medusae:</TextUnit>
    <TextUnit id="38" loc="1.1.39">ceu stimulis accendit equum; nec dulcior usquam</TextUnit>
    <TextUnit id="39" loc="1.1.40">lecta deae sedes nee si, Pater, ipse teneres.</TextUnit>
    <TextUnit id="40" loc="1.1.41">pectora, quae mundi valeant evolvere curas,</TextUnit>
    <TextUnit id="41" loc="1.1.42">et quis se totis Temese dedit hausta metallis;</TextUnit>
    <TextUnit id="42" loc="1.1.43">it tergo demissa chlamys: latus ense quieto</TextUnit>
    <TextUnit id="43" loc="1.1.44">securum, magnus quanto mucrone minatur</TextUnit>
    <TextUnit id="44" loc="1.1.45">noctibus hibernis et sidera terret Orion.</TextUnit>
    <TextUnit id="45" loc="1.1.46">at sonipes habitus animosque imitatus equestres</TextUnit>
    <TextUnit id="46" loc="1.1.47">aerius attollit vultus cursumque minatur;</TextUnit>
    <TextUnit id="47" loc="1.1.48">cui rigidis stant colla iubis vivusque per armos</TextUnit>
    <TextUnit id="48" loc="1.1.49">impetus et tantis calcaribus ilia late</TextUnit>
    <TextUnit id="49" loc="1.1.50">suffectura patent; vacuae pro caespite terrae</TextUnit>
    <TextUnit id="50" loc="1.1.51">aerea captivi crinem tegit ungula Rheni.</TextUnit>
    <TextUnit id="51" loc="1.1.52">hune et Adrasteus visum extimuisset Arion</TextUnit>
    <TextUnit id="52" loc="1.1.53">et pavet aspiciens Ledaeus ab aede propinqua</TextUnit>
    <TextUnit id="53" loc="1.1.54">Cyllarus. hic domini numquam mutabit habenas</TextUnit>
    <TextUnit id="54" loc="1.1.55">perpetuus frenis atque uni serviet astro!</TextUnit>
    <TextUnit id="55" loc="1.1.56">vix sola sufficiunt insessaque pondere tanto</TextUnit>
    <TextUnit id="56" loc="1.1.57">subter anhelat humus; nec ferro aut aere: laborant</TextUnit>
    <TextUnit id="57" loc="1.1.58">sub genio, teneat quamvis aeterna crepido,</TextUnit>
    <TextUnit id="58" loc="1.1.59">quae superingesti portaret culmina montis</TextUnit>
    <TextUnit id="59" loc="1.1.60">caeliferique attrita genu durasset Atlantis.</TextUnit>
    <TextUnit id="60" loc="1.1.61">Nec longae traxere morae, iuvat ipsa labores</TextUnit>
    <TextUnit id="61" loc="1.1.62">forma dei praesens operique intenta iuventus</TextUnit>
    <TextUnit id="62" loc="1.1.63">miratur plus posse manus, strepit ardua pulsu</TextUnit>
    <TextUnit id="63" loc="1.1.64">machina: continuus septem per culmina Martis</TextUnit>
    <TextUnit id="64" loc="1.1.65">it fragor et magnae vincit vaga murmura Romae.</TextUnit>
    <TextUnit id="65" loc="1.1.66">Ipse loci custos, cuius sacrata vorago</TextUnit>
    <TextUnit id="66" loc="1.1.67">famosique lacus nomen memorabile servant,</TextUnit>
    <TextUnit id="67" loc="1.1.68">innumeros aeris sonitus et verbere crudo</TextUnit>
    <TextUnit id="68" loc="1.1.69">ut sensit mugire forum, movet horrida sancto</TextUnit>
    <TextUnit id="69" loc="1.1.70">ora situ meritaque caput venerabile quercu.</TextUnit>
    <TextUnit id="70" loc="1.1.71">ac primum ingentes habitus lucemque coruscam</TextUnit>
    <TextUnit id="71" loc="1.1.72">expavit maioris equi terque ardua mersit</TextUnit>
    <TextUnit id="72" loc="1.1.73">colla lacu trepidans, laetus mox praeside viso:</TextUnit>
    <TextUnit id="73" loc="1.1.74">"salve, magnorum proles genitorque deorum,</TextUnit>
    <TextUnit id="74" loc="1.1.75">auditum longe numen mihi! nunc mea felix,</TextUnit>
    <TextUnit id="75" loc="1.1.76">nunc veneranda palus, cum te prope nosse tuumque</TextUnit>
    <TextUnit id="76" loc="1.1.77">immortale iubar vicina sede tueri</TextUnit>
    <TextUnit id="77" loc="1.1.78">concessum, semel auctor ego inventorque salutis</TextUnit>
    <TextUnit id="78" loc="1.1.79">Romuleae: tu bella Iovis, tu proelia Rheni,</TextUnit>
    <TextUnit id="79" loc="1.1.80">tu civile nefas, tu tardum in foedera montem</TextUnit>
    <TextUnit id="80" loc="1.1.81">longo Marte domas. quod si te nostra tulissent</TextUnit>
    <TextUnit id="81" loc="1.1.82">saecula, temptasses me non audente profundo</TextUnit>
    <TextUnit id="82" loc="1.1.83">ire lacu. sed Roma tuas tenuisset habenas."</TextUnit>
    <TextUnit id="83" loc="1.1.84">Cedat equus, Latiae qui contra templa Diones</TextUnit>
    <TextUnit id="84" loc="1.1.85">Caesarei stat sede fori—quem traderis ausus</TextUnit>
    <TextUnit id="85" loc="1.1.86">Pellaeo, Lysippe. duci, mox Caesaris ora</TextUnit>
    <TextUnit id="86" loc="1.1.87">mirata cervice tulit—vix lumine fesso</TextUnit>
    <TextUnit id="87" loc="1.1.88">explores, quam longus in hunc despectus ab illo.</TextUnit>
    <TextUnit id="88" loc="1.1.89">quis rudis usque adeo, qui non, ut viderit ambos,</TextUnit>
    <TextUnit id="89" loc="1.1.90">tantum dicat equos quantum distare regentes?</TextUnit>
    <TextUnit id="90" loc="1.1.91">Non hoc imbriferas hiemes opus aut Iovis ignem</TextUnit>
    <TextUnit id="91" loc="1.1.92">tergeminum, Aeolii non agmina carceris horret</TextUnit>
    <TextUnit id="92" loc="1.1.93">annorumve moras: stabit, dum terra polusque,</TextUnit>
    <TextUnit id="93" loc="1.1.94">dum Romana dies. huc et sub nocte silenti,</TextUnit>
    <TextUnit id="94" loc="1.1.95">cum superis terrena placent, tua turba relicto</TextUnit>
    <TextUnit id="95" loc="1.1.96">labetur caelo miscebitque oscula iuxta,</TextUnit>
    <TextUnit id="96" loc="1.1.97">ibit in amplexus natus fraterque paterque</TextUnit>
    <TextUnit id="97" loc="1.1.98">et soror: una locum cervix dabit omnibus astris.</TextUnit>
    <TextUnit id="98" loc="1.1.99">Utere perpetuum populi magnique senatus</TextUnit>
    <TextUnit id="99" loc="1.1.100">munere. Apelleae cuperent te scribere cerac</TextUnit>
    <TextUnit id="100" loc="1.1.101">optassetque novo similem te ponere templo</TextUnit>
    <TextUnit id="101" loc="1.1.102">Atticus Elei senior Iovis, et tua mitis</TextUnit>
    <TextUnit id="102" loc="1.1.103">ora Tarans, tua sidereas imitantia flammas</TextUnit>
    <TextUnit id="103" loc="1.1.104">lumina contempto mallet Rhodos aspera Phoebo,</TextUnit>
    <TextUnit id="104" loc="1.1.105">certus ames terras et quae tibi templa dicamus,</TextUnit>
    <TextUnit id="105" loc="1.1.106">ipse colas; nec te caeli iuvet aula, tuosque</TextUnit>
    <TextUnit id="106" loc="1.1.107">laetus huic dono videas dare tura nepotes.</TextUnit>
    <TextUnit id="107" loc="1.2.1">Unde sacro Latii sonuerunt carmine montes?</TextUnit>
    <TextUnit id="108" loc="1.2.2">cui, Paean, nova plectra moves umeroque comanti</TextUnit>
    <TextUnit id="109" loc="1.2.3">facundum suspendio ebur? procul ecce canoro</TextUnit>
    <TextUnit id="110" loc="1.2.4">demigrant Helicone deae quatiuntque novena</TextUnit>
    <TextUnit id="111" loc="1.2.5">lampade solemnem thalamis coeuntibus ignem</TextUnit>
    <TextUnit id="112" loc="1.2.6">et de Pieriis vocalem fontibus undam,</TextUnit>
    <TextUnit id="113" loc="1.2.7">quas inter vultu petulans Elegea propinquat</TextUnit>
    <TextUnit id="114" loc="1.2.8">celsior adsueto divasque hortatur et ambit</TextUnit>
    <TextUnit id="115" loc="1.2.9">alternum fultura pedem decimamque videri</TextUnit>
    <TextUnit id="116" loc="1.2.10">se cupit et medias fallit permixta sorores.</TextUnit>
    <TextUnit id="117" loc="1.2.11">ipsa manu nuptam genetrix Aeneia duxit</TextUnit>
    <TextUnit id="118" loc="1.2.12">lumina demissam et dulci probitate rubentem,</TextUnit>
    <TextUnit id="119" loc="1.2.13">ipsa toros et sacra parat cinctuque Latino</TextUnit>
    <TextUnit id="120" loc="1.2.14">dissimulata deam crinem vultusque genasque</TextUnit>
    <TextUnit id="121" loc="1.2.15">temperat atque nova gestit minor ire marita.</TextUnit>
    <TextUnit id="122" loc="1.2.16">Nosco diem causasque sacri: te concinit iste—</TextUnit>
    <TextUnit id="123" loc="1.2.17">pande fores!—te. Stella, chorus; tibi Phoebus et Euhan</TextUnit>
    <TextUnit id="124" loc="1.2.18">et de Maenalia volucer Tegeaticus umbra</TextUnit>
    <TextUnit id="125" loc="1.2.19">serta ferunt, nec blandus Amor nec Gratia cessat</TextUnit>
    <TextUnit id="126" loc="1.2.20">amplexum niveos optatae coniugis artus</TextUnit>
    <TextUnit id="127" loc="1.2.21">floribus innumeris et olenti spargere nimbo.</TextUnit>
    <TextUnit id="128" loc="1.2.22">tu modo fronte rosas, violis modo lilia mixta</TextUnit>
    <TextUnit id="129" loc="1.2.23">excipis et dominae niveis a vultibus obstas.</TextUnit>
    <TextUnit id="130" loc="1.2.24">Ergo dies aderat Parcarum conditus albo</TextUnit>
    <TextUnit id="131" loc="1.2.25">vellere, quo Stellae Violentillaeque professus</TextUnit>
    <TextUnit id="132" loc="1.2.26">ciamaretur hymen, cedant curaeque metusque,</TextUnit>
    <TextUnit id="133" loc="1.2.27">cessent mendaces obliqui carminis astus,</TextUnit>
    <TextUnit id="134" loc="1.2.28">Fama tace: subiit leges et frena momordit</TextUnit>
    <TextUnit id="135" loc="1.2.29">ille solutus amor: consumpta est fabula vulgi</TextUnit>
    <TextUnit id="136" loc="1.2.30">et narrata diu viderunt oscula cives.</TextUnit>
    <TextUnit id="137" loc="1.2.31">tu tamen attonitus, quamvis data copia tantae</TextUnit>
    <TextUnit id="138" loc="1.2.32">noctis, adhuc optas permissaque numine dextro</TextUnit>
    <TextUnit id="139" loc="1.2.33">vota paves, pone, o dulcis, suspiria, vates,</TextUnit>
    <TextUnit id="140" loc="1.2.34">pone: tua est. licet expositum per limen aperto</TextUnit>
    <TextUnit id="141" loc="1.2.35">ire, redire gradu: iam nusquam ianitor aut lex</TextUnit>
    <TextUnit id="142" loc="1.2.36">aut pudor, amplexu tandem satiare petito—</TextUnit>
    <TextUnit id="143" loc="1.2.37">contigit!—et duras pariter reminiscere noctes.</TextUnit>
    <TextUnit id="144" loc="1.2.38">Digna quidem merces, et si tibi Iuno labores</TextUnit>
    <TextUnit id="145" loc="1.2.39">Herculeos, Stygiis et si concurrere monstris</TextUnit>
    <TextUnit id="146" loc="1.2.40">Fata darent, si Cyaneos raperere per aestus.</TextUnit>
    <TextUnit id="147" loc="1.2.41">hanc propter tanti Pisaea lege trementem</TextUnit>
    <TextUnit id="148" loc="1.2.42">currere et Oenomai fremitus audire sequentis,</TextUnit>
    <TextUnit id="149" loc="1.2.43">nec si Dardania pastor temerarius Ida</TextUnit>
    <TextUnit id="150" loc="1.2.44">sedisses. haec dona forent, nec si alma per auras</TextUnit>
    <TextUnit id="151" loc="1.2.45">te potius prensum aveheret Tithonia biga.</TextUnit>
    <TextUnit id="152" loc="1.2.46">Sed quae causa toros inopinaque gaudia vati</TextUnit>
    <TextUnit id="153" loc="1.2.47">attulit? hic mecum, dum fervent agmine postes</TextUnit>
    <TextUnit id="154" loc="1.2.48">atriaque et multa pulsantur limina virga,</TextUnit>
    <TextUnit id="155" loc="1.2.49">hic. Erato iocunda, doce. vacat apta movere</TextUnit>
    <TextUnit id="156" loc="1.2.50">colloquia et docti norunt audire penates.</TextUnit>
    <TextUnit id="157" loc="1.2.51">Forte, serenati qua stat plaga lactea caeli,</TextUnit>
    <TextUnit id="158" loc="1.2.52">alma Venus thalamo pulsa modo nocte iacebat</TextUnit>
    <TextUnit id="159" loc="1.2.53">amplexu duro Getici resoluta mariti.</TextUnit>
    <TextUnit id="160" loc="1.2.54">fulcra torosque deae tenerum premit agmen Amorum;</TextUnit>
    <TextUnit id="161" loc="1.2.55">signa petunt qua ferre faces, quae pectora figi</TextUnit>
    <TextUnit id="162" loc="1.2.56">imperet; an terris saevire an malit in undis,</TextUnit>
    <TextUnit id="163" loc="1.2.57">an miscere deos an adhuc vexare Tonantem.</TextUnit>
    <TextUnit id="164" loc="1.2.58">ipsi animus nondum nec cordi fixa voluntas,</TextUnit>
    <TextUnit id="165" loc="1.2.59">fessa iacet stratis, ubi quondam conscia culpae</TextUnit>
    <TextUnit id="166" loc="1.2.60">Lemnia deprenso repserunt vincula lecto.</TextUnit>
    <TextUnit id="167" loc="1.2.61">hic puer e turba volucrum, cui plurimus ignis</TextUnit>
    <TextUnit id="168" loc="1.2.62">ore manuque levi numquam frustrata sagitta,</TextUnit>
    <TextUnit id="169" loc="1.2.63">agmine de medio tenera sic dulce profatur</TextUnit>
    <TextUnit id="170" loc="1.2.64">voce—pharetrati pressere silentia fratres.</TextUnit>
    <TextUnit id="171" loc="1.2.65">"Scis ut, mater," ait " nulla mihi dextera segnis</TextUnit>
    <TextUnit id="172" loc="1.2.66">militia; quemcumque hominum divumque dedisti,</TextUnit>
    <TextUnit id="173" loc="1.2.67">uritur, at quondam lacrimis et supplice dextra</TextUnit>
    <TextUnit id="174" loc="1.2.68">et votis precibusque virum concede moveri,</TextUnit>
    <TextUnit id="175" loc="1.2.69">o genetrix: duro nec enim ex adamante creati,</TextUnit>
    <TextUnit id="176" loc="1.2.70">sed tua turba sumus, clarus de gente Latina</TextUnit>
    <TextUnit id="177" loc="1.2.71">est iuvenis, quem patriciis maioribus ortum</TextUnit>
    <TextUnit id="178" loc="1.2.72">nobilitas gavisa tulit praesagaque formae</TextUnit>
    <TextUnit id="179" loc="1.2.73">protinus c nostro posuit cognomina caelo,</TextUnit>
    <TextUnit id="180" loc="1.2.74">hunc egomet tota quondam—tibi dulce—pharetra</TextUnit>
    <TextUnit id="181" loc="1.2.75">improbus et densa trepidantem cuspide fixi.</TextUnit>
    <TextUnit id="182" loc="1.2.76">quamvis Ausoniis multum gener ille petitus</TextUnit>
    <TextUnit id="183" loc="1.2.77">matribus, edomui victum dominaeque potentis</TextUnit>
    <TextUnit id="184" loc="1.2.78">ferre iugum et longos iussi sperare per annos,</TextUnit>
    <TextUnit id="185" loc="1.2.79">ast illam summa leviter—sic namque iubebas—</TextUnit>
    <TextUnit id="186" loc="1.2.80">lampade parcentes et inerti strinximus arcu.</TextUnit>
    <TextUnit id="187" loc="1.2.81">ex illo quantos iuvenis premat anxius ignes,</TextUnit>
    <TextUnit id="188" loc="1.2.82">testis ego attonitus, quantum me nocte dieque</TextUnit>
    <TextUnit id="189" loc="1.2.83">urgentem ferat, haud ulli vehementior umquam</TextUnit>
    <TextUnit id="190" loc="1.2.84">incubui, genetrix, iterataque vulnera fodi.</TextUnit>
    <TextUnit id="191" loc="1.2.85">vidi ego et immiti cupidum decurrere campo</TextUnit>
    <TextUnit id="192" loc="1.2.86">Hippomenes, nec sic meta pallebat in ipsa;</TextUnit>
    <TextUnit id="193" loc="1.2.87">vidi et Abydeni iuvenis certantia remis</TextUnit>
    <TextUnit id="194" loc="1.2.88">bracchia laudavique manus et saepe natanti</TextUnit>
    <TextUnit id="195" loc="1.2.89">praeluxi: minor ille calor, quo saeva tepebant</TextUnit>
    <TextUnit id="196" loc="1.2.90">aequora: tu veteres, iuvenis, transgressus amores,</TextUnit>
    <TextUnit id="197" loc="1.2.91">ipse ego te tantos stupui durasse per aestus</TextUnit>
    <TextUnit id="198" loc="1.2.92">firmavique animos blandisque madentia plumis</TextUnit>
    <TextUnit id="199" loc="1.2.93">lumina detersi. quotiens mihi questus Apollo,</TextUnit>
    <TextUnit id="200" loc="1.2.94">sic vatem maerere suum! iam, mater, amatos</TextUnit>
    <TextUnit id="201" loc="1.2.95">indulge thalamos, noster comes ille piusque</TextUnit>
    <TextUnit id="202" loc="1.2.96">signifer; armiferos poterat memorare labores</TextUnit>
    <TextUnit id="203" loc="1.2.97">claraque facta virum et torrentes sanguine campos,</TextUnit>
    <TextUnit id="204" loc="1.2.98">sed tibi plectra dedit mitisque incedere vates</TextUnit>
    <TextUnit id="205" loc="1.2.99">maluit et nostra laurum subtexere myrto.</TextUnit>
    <TextUnit id="206" loc="1.2.100">hic iuvenum lapsus suaque aut externa revolvit</TextUnit>
    <TextUnit id="207" loc="1.2.101">vulnera; pro! quanta est Paphii reverentia, mater,</TextUnit>
    <TextUnit id="208" loc="1.2.102">numinis: hic nostrae deflevit fata columbae."</TextUnit>
    <TextUnit id="209" loc="1.2.103">Finierat 1; tenera matris cervice pependit</TextUnit>
    <TextUnit id="210" loc="1.2.104">blandus et admotis tepefecit pectora pennis,</TextUnit>
    <TextUnit id="211" loc="1.2.105">illa refert vultu non aspernata rogari:</TextUnit>
    <TextUnit id="212" loc="1.2.106">"grande quidem rarumque viris, quos ipsa probavi.</TextUnit>
    <TextUnit id="213" loc="1.2.107">Pierius votum iuvenis cupit, hanc ego formae</TextUnit>
    <TextUnit id="214" loc="1.2.108">egregium mirata decus, cui gloria patrum</TextUnit>
    <TextUnit id="215" loc="1.2.109">et generis certabat honos, tellure cadentem</TextUnit>
    <TextUnit id="216" loc="1.2.110">excepi fovique sinu nec colla genasque</TextUnit>
    <TextUnit id="217" loc="1.2.111">contere nee pingui crinem deducere amomo</TextUnit>
    <TextUnit id="218" loc="1.2.112">cessavit mea, nate, manus, mihi dulcis imago</TextUnit>
    <TextUnit id="219" loc="1.2.113">prosiluit. celsae procul aspice frontis honores</TextUnit>
    <TextUnit id="220" loc="1.2.114">suggestumque comae. Latias metire quid ultra</TextUnit>
    <TextUnit id="221" loc="1.2.115">emineat matres: quantum Latonia nymphas</TextUnit>
    <TextUnit id="222" loc="1.2.116">virgo premit quantumque egomet Nereidas exsto.</TextUnit>
    <TextUnit id="223" loc="1.2.117">haec et caeruleis mecum consurgere digna</TextUnit>
    <TextUnit id="224" loc="1.2.118">fluctibus et nostra potuit considere concha;</TextUnit>
    <TextUnit id="225" loc="1.2.119">et si flammigeras potuisset scandere sedes</TextUnit>
    <TextUnit id="226" loc="1.2.120">hasque intrare domos, ipsi erraretis, Amores.</TextUnit>
    <TextUnit id="227" loc="1.2.121">huic quamvis census dederim largita beatos,</TextUnit>
    <TextUnit id="228" loc="1.2.122">vincit opes animo, querimur iam Seras avaros</TextUnit>
    <TextUnit id="229" loc="1.2.123">angustum spoliare nemus Clymenaeaque deesse</TextUnit>
    <TextUnit id="230" loc="1.2.124">germina nec virides satis inlacrimare sorores,</TextUnit>
    <TextUnit id="231" loc="1.2.125">vellera Sidonio iam pauca rubescere tabo</TextUnit>
    <TextUnit id="232" loc="1.2.126">raraque longaevis nivibus crystalla gelari.</TextUnit>
    <TextUnit id="233" loc="1.2.127">huic Hermum fulvoque Tagum decurrere limo,</TextUnit>
    <TextUnit id="234" loc="1.2.128">—nec satis ad cultus—huic Inda monilia Glaucum</TextUnit>
    <TextUnit id="235" loc="1.2.129">Proteaque atque omnem Nereida quaerere iussi,</TextUnit>
    <TextUnit id="236" loc="1.2.130">hanc si Thessalicos vidisses, Phoebe, per agros</TextUnit>
    <TextUnit id="237" loc="1.2.131">erraret secura Daphne, si in litore Naxi</TextUnit>
    <TextUnit id="238" loc="1.2.132">Theseum iuxta foret haec conspecta cubile,</TextUnit>
    <TextUnit id="239" loc="1.2.133">Gnosida desertam profugus liquisset et Euhan.</TextUnit>
    <TextUnit id="240" loc="1.2.134">quod nisi me longis placasset Iuno querelis,</TextUnit>
    <TextUnit id="241" loc="1.2.135">falsus huic pennas et cornua sumeret aethrae</TextUnit>
    <TextUnit id="242" loc="1.2.136">rector, in hanc vero cecidisset Iuppiter auro.</TextUnit>
    <TextUnit id="243" loc="1.2.137">sed dabitur iuveni, cui tu, mea summa potestas,</TextUnit>
    <TextUnit id="244" loc="1.2.138">nate. cupis, thalami quamvis iuga ferre secundi</TextUnit>
    <TextUnit id="245" loc="1.2.139">saepe neget maerens, ipsam iam cedere sensi</TextUnit>
    <TextUnit id="246" loc="1.2.140">inque vicem tepuisse viro."</TextUnit>
    <TextUnit id="247" loc="1.2.141">sidereos artus thalamique egressa superbum</TextUnit>
    <TextUnit id="248" loc="1.2.142">limen Amyclaeos ad frena citavit olores.</TextUnit>
    <TextUnit id="249" loc="1.2.143">iungit Amor laetamque vehens per nubila matrem</TextUnit>
    <TextUnit id="250" loc="1.2.144">geminato temone sedet, iam Thybridis arces</TextUnit>
    <TextUnit id="251" loc="1.2.145">Iliaeae: pandit nitidos domus alta penates</TextUnit>
    <TextUnit id="252" loc="1.2.146">claraque gaudentes plauserunt limina cygni.</TextUnit>
    <TextUnit id="253" loc="1.2.147">digna deae sedes, nitidis nee sordet ab astris.</TextUnit>
    <TextUnit id="254" loc="1.2.148">hic Libycus Phrygiusque silex, hic dura Laconum</TextUnit>
    <TextUnit id="255" loc="1.2.149">saxa virent. hic flexus onyx et concolor alto</TextUnit>
    <TextUnit id="256" loc="1.2.150">vena mari rupesque nitent. quis purpura saepe</TextUnit>
    <TextUnit id="257" loc="1.2.151">Oebalis et Tyrii moderator livet aeni.</TextUnit>
    <TextUnit id="258" loc="1.2.152">pendent innumeris fastigia nixa columnis,</TextUnit>
    <TextUnit id="259" loc="1.2.153">robora Dalmatico lucent satiata metallo.</TextUnit>
    <TextUnit id="260" loc="1.2.154">excludunt radios silvis demissa vetustis</TextUnit>
    <TextUnit id="261" loc="1.2.155">frigora, perspicui vivunt in marmore fontes.</TextUnit>
    <TextUnit id="262" loc="1.2.156">nee servat natura vices: hic Sirius alget,</TextUnit>
    <TextUnit id="263" loc="1.2.157">bruma tepet versumque domus sibi temperat annum.</TextUnit>
    <TextUnit id="264" loc="1.2.158">Exsultat visu tectisque potentis alumnae</TextUnit>
    <TextUnit id="265" loc="1.2.159">non secus alma Venus, quam si Paphon aequore ab alto</TextUnit>
    <TextUnit id="266" loc="1.2.160">Idaliasque domos Erycinaque templa subiret.</TextUnit>
    <TextUnit id="267" loc="1.2.161">tunc ipsam solo reclinem adfata cubili:</TextUnit>
    <TextUnit id="268" loc="1.2.162">"Quonam hic usque sopor vacuique modestia lecti,</TextUnit>
    <TextUnit id="269" loc="1.2.163">o mihi Laurentes inter dilecta puellas?</TextUnit>
    <TextUnit id="270" loc="1.2.164">quis morum fideique modus? numquamne virili</TextUnit>
    <TextUnit id="271" loc="1.2.165">summittere iugo? veniet iam tristior aetas.</TextUnit>
    <TextUnit id="272" loc="1.2.166">exerce formam et fugientibus utere donis,</TextUnit>
    <TextUnit id="273" loc="1.2.167">non ideo tibi tale decus vultusque superbos</TextUnit>
    <TextUnit id="274" loc="1.2.168">meque dedi, viduos ut transmittare per annos</TextUnit>
    <TextUnit id="275" loc="1.2.169">ceu non cara mihi. satis o nimiumque priores</TextUnit>
    <TextUnit id="276" loc="1.2.170">despexisse procos, etenim hic tibi sanguine toto</TextUnit>
    <TextUnit id="277" loc="1.2.171">deditus unam omnes inter miratur amatque</TextUnit>
    <TextUnit id="278" loc="1.2.172">nec formae nec stirpis egens, nam docta per urbem</TextUnit>
    <TextUnit id="279" loc="1.2.173">carmina qui iuvenes, quae non didicere puellae?</TextUnit>
    <TextUnit id="280" loc="1.2.174">hunc et bissenos—sic indulgentia pergat</TextUnit>
    <TextUnit id="281" loc="1.2.175">praesidis Ausonii—cernes attollere fasces</TextUnit>
    <TextUnit id="282" loc="1.2.176">ante diem; certe iam nunc Cybeleia movit</TextUnit>
    <TextUnit id="283" loc="1.2.177">limina et Euboicae carmen legit ille Sibyllae,</TextUnit>
    <TextUnit id="284" loc="1.2.178">iamque parens Latius, cuius praenoscere mentem</TextUnit>
    <TextUnit id="285" loc="1.2.179">fas mihi, purpureos habitus iuvenique curule</TextUnit>
    <TextUnit id="286" loc="1.2.180">indulgebit ebur Dacasque—haec gloria maior—</TextUnit>
    <TextUnit id="287" loc="1.2.181">exuvias laurosque dabit celebrare recentes.</TextUnit>
    <TextUnit id="288" loc="1.2.182">ergo age, iunge toros atque otia deme iuventae,</TextUnit>
    <TextUnit id="289" loc="1.2.183">quas ego non gentes, quae non face corda iugavi 2?</TextUnit>
    <TextUnit id="290" loc="1.2.184">alituum pecudumque mihi durique ferarum</TextUnit>
    <TextUnit id="291" loc="1.2.185">non renuere greges, ipsum in conubia terrae</TextUnit>
    <TextUnit id="292" loc="1.2.186">aethera, eum pluviis rarescunt nubila, solvo,</TextUnit>
    <TextUnit id="293" loc="1.2.187">sic rerum series mundique revertitur aetas,</TextUnit>
    <TextUnit id="294" loc="1.2.188">unde novum Troiae decus ardentumque deorum</TextUnit>
    <TextUnit id="295" loc="1.2.189">raptorem, Phrygio si non ego iuncta marito,</TextUnit>
    <TextUnit id="296" loc="1.2.190">Lydius unde meos iterasset Thybris Iulos?</TextUnit>
    <TextUnit id="297" loc="1.2.191">quis septemgeminae posuisset moenia Romae</TextUnit>
    <TextUnit id="298" loc="1.2.192">imperii Latiale caput, nisi Dardana furto</TextUnit>
    <TextUnit id="299" loc="1.2.193">cepisset Martem, nee me prohibente, sacerdos?"</TextUnit>
    <TextUnit id="300" loc="1.2.194">His mulcet dictis tacitaeque inspirat honorem</TextUnit>
    <TextUnit id="301" loc="1.2.195">conubii, redeunt animo iam dona precesque</TextUnit>
    <TextUnit id="302" loc="1.2.196">et lacrimae vigilesque viri prope limina questus,</TextUnit>
    <TextUnit id="303" loc="1.2.197">Asteris et vatis totam cantata per urbem,</TextUnit>
    <TextUnit id="304" loc="1.2.198">Asteris ante dapes, nocte Asteris, Asteris ortu,</TextUnit>
    <TextUnit id="305" loc="1.2.199">quantum non clamatus Hylas, iamque aspera coepit</TextUnit>
    <TextUnit id="306" loc="1.2.200">flectere corda libens et iam sibi dura videri.</TextUnit>
    <TextUnit id="307" loc="1.2.201">Macte toris. Latios inter placidissime vates,</TextUnit>
    <TextUnit id="308" loc="1.2.202">quod durum permensus iter coeptique labores</TextUnit>
    <TextUnit id="309" loc="1.2.203">prendisti portus, nitidae sic transfuga Pisae</TextUnit>
    <TextUnit id="310" loc="1.2.204">amnis in externos longe flammatus amores</TextUnit>
    <TextUnit id="311" loc="1.2.205">flumina demerso trahit intemerata canali.</TextUnit>
    <TextUnit id="312" loc="1.2.206">donec Sicanios tandem prolatus anhelo</TextUnit>
    <TextUnit id="313" loc="1.2.207">ore bibat fontes; miratur dulcia Nais</TextUnit>
    <TextUnit id="314" loc="1.2.208">oscula nec credit pelago venisse maritum.</TextUnit>
    <TextUnit id="315" loc="1.2.209">Quis tibi tunc alacri caelestum in munere claro,</TextUnit>
    <TextUnit id="316" loc="1.2.210">Stella, dies, quanto salierunt pectora voto,</TextUnit>
    <TextUnit id="317" loc="1.2.211">dulcia cum dominae dexter conubia vultus</TextUnit>
    <TextUnit id="318" loc="1.2.212">adnuit! ire polo nitidosque errare per axes</TextUnit>
    <TextUnit id="319" loc="1.2.213">visus. Amyclaeis minus exsultavit harenis</TextUnit>
    <TextUnit id="320" loc="1.2.214">pastor ad Idaeas Helena veniente carinas;</TextUnit>
    <TextUnit id="321" loc="1.2.215">Thessala nec talem viderunt Pelea Tempe,</TextUnit>
    <TextUnit id="322" loc="1.2.216">cum Thetin Haemoniis Chiron accedere terris</TextUnit>
    <TextUnit id="323" loc="1.2.217">erecto prospexit equo. quam longa morantur</TextUnit>
    <TextUnit id="324" loc="1.2.218">sidera! quam segnis votis Aurora mariti!</TextUnit>
    <TextUnit id="325" loc="1.2.219">At procul ut Stellae thalamos sensere parari</TextUnit>
    <TextUnit id="326" loc="1.2.220">Letous vatum pater et Semeleius Euhan,</TextUnit>
    <TextUnit id="327" loc="1.2.221">hic movet Ortygia, movet hic rapida agmina Nysa.</TextUnit>
    <TextUnit id="328" loc="1.2.222">huic Lycii montes gelidaeque umbracula Thymbrae</TextUnit>
    <TextUnit id="329" loc="1.2.223">et Parnase, sonas 1; illi Pangaea resultant</TextUnit>
    <TextUnit id="330" loc="1.2.224">Ismaraque et quondam genialis litora Naxi.</TextUnit>
    <TextUnit id="331" loc="1.2.225">tunc caras iniere fores comitique canoro</TextUnit>
    <TextUnit id="332" loc="1.2.226">hic chelyn, hic flavam maculoso nebrida tergo,</TextUnit>
    <TextUnit id="333" loc="1.2.227">hic thyrsos, hic plectra ferunt; hic enthea lauro</TextUnit>
    <TextUnit id="334" loc="1.2.228">tempora, Minoa crinem premit ille corona.</TextUnit>
    <TextUnit id="335" loc="1.2.229">Vixdum emissa dies, et iam socialia praesto</TextUnit>
    <TextUnit id="336" loc="1.2.230">omina, iam festa fervet domus utraque pompa.</TextUnit>
    <TextUnit id="337" loc="1.2.231">fronde virent postes, effulgent compita flammis,</TextUnit>
    <TextUnit id="338" loc="1.2.232">et pars immensae gaudet celeberrima Romae.</TextUnit>
    <TextUnit id="339" loc="1.2.233">omnis honos, cuncti veniunt ad limina fasces,</TextUnit>
    <TextUnit id="340" loc="1.2.234">omnis plebeio teritur praetexta tumultu:</TextUnit>
    <TextUnit id="341" loc="1.2.235">hinc eques, hinc iuvenum coetu stola mixta laborat.</TextUnit>
    <TextUnit id="342" loc="1.2.236">felices utrosque vocant, sed in agmine, plures</TextUnit>
    <TextUnit id="343" loc="1.2.237">invidere viro. iamdudum poste reclinis</TextUnit>
    <TextUnit id="344" loc="1.2.238">quaerit Hymen thalamis intactum dicere carmen,</TextUnit>
    <TextUnit id="345" loc="1.2.239">quo vatem mulcere queat, dat Iuno verenda</TextUnit>
    <TextUnit id="346" loc="1.2.240">vincula et insignit gemina Concordia taeda.</TextUnit>
    <TextUnit id="347" loc="1.2.241">hic fuit ille dies: noctem canat ipse maritus!</TextUnit>
    <TextUnit id="348" loc="1.2.242">quantum nosse licet, sic victa sopore doloso</TextUnit>
    <TextUnit id="349" loc="1.2.243">Martia fluminea posuit latus Ilia ripa;</TextUnit>
    <TextUnit id="350" loc="1.2.244">non talis niveos tinxit Lavinia vultus,</TextUnit>
    <TextUnit id="351" loc="1.2.245">cum Turno spectante rubet: non Claudia talis</TextUnit>
    <TextUnit id="352" loc="1.2.246">respexit populos mota iam virgo carina.</TextUnit>
    <TextUnit id="353" loc="1.2.247">Nunc opus. Aonidum comites tripodumque ministri,</TextUnit>
    <TextUnit id="354" loc="1.2.248">diversis certare modis: eat enthea vittis</TextUnit>
    <TextUnit id="355" loc="1.2.249">atque hederis redimita cohors, ut pollet ovanti</TextUnit>
    <TextUnit id="356" loc="1.2.250">quisque lyra. sed praecipui, qui nobile gressu</TextUnit>
    <TextUnit id="357" loc="1.2.251">extremo fraudatis opus. date carmina festis</TextUnit>
    <TextUnit id="358" loc="1.2.252">digna toris, hunc ipse Coo plaudente Philetas</TextUnit>
    <TextUnit id="359" loc="1.2.253">Callimachusque senex Umbroque Propertius antro</TextUnit>
    <TextUnit id="360" loc="1.2.254">ambissent laudare diem, nec tristis in ipsis</TextUnit>
    <TextUnit id="361" loc="1.2.255">Naso Tomis divesque foco lucente Tibullus.</TextUnit>
    <TextUnit id="362" loc="1.2.256">Me certe non unus amor simplexque canendi</TextUnit>
    <TextUnit id="363" loc="1.2.257">causa trahit: tecum similes iunctaeque Camenae,</TextUnit>
    <TextUnit id="364" loc="1.2.258">Stella, mihi, multumque pares bacchamur ad aras</TextUnit>
    <TextUnit id="365" loc="1.2.259">et sociam doctis haurimus ab amnibus undam;</TextUnit>
    <TextUnit id="366" loc="1.2.260">at te nascentem gremio mea prima recepit</TextUnit>
    <TextUnit id="367" loc="1.2.261">Parthenope, dulcisque solo tu gloria nostro</TextUnit>
    <TextUnit id="368" loc="1.2.262">reptasti. nitidum consurgat ad aethera tellus</TextUnit>
    <TextUnit id="369" loc="1.2.263">Eubois et pulchra tumeat Sebethos alumna;</TextUnit>
    <TextUnit id="370" loc="1.2.264">nec sibi sulpureis Lucrinae Naides antris</TextUnit>
    <TextUnit id="371" loc="1.2.265">nec Pompeiani placeant magis otia Sarni.</TextUnit>
    <TextUnit id="372" loc="1.2.266">Heia age, praeclaros Latio properate nepotes,</TextUnit>
    <TextUnit id="373" loc="1.2.267">qui leges, qui castra regant, qui carmina ludant.</TextUnit>
    <TextUnit id="374" loc="1.2.268">acceleret partu decimum bona Cynthia mensem,</TextUnit>
    <TextUnit id="375" loc="1.2.269">sed parcat Lucina precor: tuque ipse parenti</TextUnit>
    <TextUnit id="376" loc="1.2.270">parce, puer, ne mollem uterum, ne stantia laedas</TextUnit>
    <TextUnit id="377" loc="1.2.271">pectora; cumque tuos tacito natura recessu</TextUnit>
    <TextUnit id="378" loc="1.2.272">formarit vultus, multum de patre decoris,</TextUnit>
    <TextUnit id="379" loc="1.2.273">plus de matre feras, at tu, pulcherrima forma</TextUnit>
    <TextUnit id="380" loc="1.2.274">Italidum, tandem merito possessa marito,</TextUnit>
    <TextUnit id="381" loc="1.2.275">vincla diu quaesita fove: sic damna decoris</TextUnit>
    <TextUnit id="382" loc="1.2.276">nulla tibi; longae viridis sic flore iuventae</TextUnit>
    <TextUnit id="383" loc="1.2.277">perdurent vultus,-tardeque haec forma senescat.</TextUnit>
    <TextUnit id="384" loc="1.3.1">Cernere facundi Tibur glaciale Vopisci</TextUnit>
    <TextUnit id="385" loc="1.3.2">si quis et inserto geminos Aniene penates</TextUnit>
    <TextUnit id="386" loc="1.3.3">aut potuit sociae commercia noscere ripae</TextUnit>
    <TextUnit id="387" loc="1.3.4">certantesque sibi dominum defendere villas,</TextUnit>
    <TextUnit id="388" loc="1.3.5">illum nec calido latravit Sirius astro,</TextUnit>
    <TextUnit id="389" loc="1.3.6">nec gravis aspexit Nemeae frondentis alumnus:</TextUnit>
    <TextUnit id="390" loc="1.3.7">talis hiems tectis, frangunt sic improba solem</TextUnit>
    <TextUnit id="391" loc="1.3.8">frigora, Pisaeumque domus non aestuat annum.</TextUnit>
    <TextUnit id="392" loc="1.3.9">Ipsa manu tenera tecum scripsisse Voluptas</TextUnit>
    <TextUnit id="393" loc="1.3.10">tunc Venus Idaliis unxit fastigia sucis</TextUnit>
    <TextUnit id="394" loc="1.3.11">permulsitque comis blandumque reliquit honorem</TextUnit>
    <TextUnit id="395" loc="1.3.12">sedibus, et volucres vetuit discedere natos.</TextUnit>
    <TextUnit id="396" loc="1.3.13">O longum memoranda dies! quae mente reporto</TextUnit>
    <TextUnit id="397" loc="1.3.14">gaudia, quam lassos per tot miracula visus!</TextUnit>
    <TextUnit id="398" loc="1.3.15">ingenium quam mite solo! quae forma beatis</TextUnit>
    <TextUnit id="399" loc="1.3.16">ante manus artemque locis! non largius usquam</TextUnit>
    <TextUnit id="400" loc="1.3.17">indulsit Natura sibi. nemora alta citatis</TextUnit>
    <TextUnit id="401" loc="1.3.18">incubuere vadis: fallax responsat imago</TextUnit>
    <TextUnit id="402" loc="1.3.19">frondibus, et longas eadem fugit umbra per undas,</TextUnit>
    <TextUnit id="403" loc="1.3.20">ipse Anien—miranda fides—infraque superque</TextUnit>
    <TextUnit id="404" loc="1.3.21">saxeus hic tumidam rabiem spumosaque ponit</TextUnit>
    <TextUnit id="405" loc="1.3.22">murmura, ceu placidi veritus turbare Vopisci</TextUnit>
    <TextUnit id="406" loc="1.3.23">Pieriosque dies et habentes carmina somnos,</TextUnit>
    <TextUnit id="407" loc="1.3.24">litus utrumque domi, nee te mitissimus amnis</TextUnit>
    <TextUnit id="408" loc="1.3.25">dividit, alternas servant, praetoria ripas,</TextUnit>
    <TextUnit id="409" loc="1.3.26">non externa sibi fluviumve obstare queruntur.</TextUnit>
    <TextUnit id="410" loc="1.3.27">Sestiacos nunc Fama sinus pelagusque natatum</TextUnit>
    <TextUnit id="411" loc="1.3.28">iactet et audaci victos delphinas ephebo!</TextUnit>
    <TextUnit id="412" loc="1.3.29">hic aeterna quies, nullis hic iura procellis,</TextUnit>
    <TextUnit id="413" loc="1.3.30">numquam fervor aquis, datur hic transmittere visus</TextUnit>
    <TextUnit id="414" loc="1.3.31">et voces et paene manus, sic Chalcida fluetus</TextUnit>
    <TextUnit id="415" loc="1.3.32">expellunt reflui. sic dissociata profundo</TextUnit>
    <TextUnit id="416" loc="1.3.33">Bruttia Sicanium circumspicit ora Pelorum.</TextUnit>
    <TextUnit id="417" loc="1.3.34">Quid primum mediumve canam, quo fine quiescam?</TextUnit>
    <TextUnit id="418" loc="1.3.35">auratasne trabes an Mauros undique postes</TextUnit>
    <TextUnit id="419" loc="1.3.36">an picturata lucentia marmora vena</TextUnit>
    <TextUnit id="420" loc="1.3.37">mirer. an emissas per cuncta cubilia nymphas?</TextUnit>
    <TextUnit id="421" loc="1.3.38">huc oculis, huc mente trahor. venerabile dicam</TextUnit>
    <TextUnit id="422" loc="1.3.39">lucorum senium? te, quae vada fluminis infra</TextUnit>
    <TextUnit id="423" loc="1.3.40">cernis, an ad silvas quae respicis, aula, tacentis,</TextUnit>
    <TextUnit id="424" loc="1.3.41">qua tibi tota quies offensaque turbine nullo</TextUnit>
    <TextUnit id="425" loc="1.3.42">nox silet et teneros invitant murmura somnos?</TextUnit>
    <TextUnit id="426" loc="1.3.43">an quae graminea suscepta crepidine fumant</TextUnit>
    <TextUnit id="427" loc="1.3.44">balnea et impositum ripis algentibus ignem?</TextUnit>
    <TextUnit id="428" loc="1.3.45">duaque vaporiferis iunctus fornacibus amnis</TextUnit>
    <TextUnit id="429" loc="1.3.46">ridet anhelantes vicino flumine nymphas?</TextUnit>
    <TextUnit id="430" loc="1.3.47">Vidi artes veterumque manus variisque metalla</TextUnit>
    <TextUnit id="431" loc="1.3.48">viva modis, labor est auri memorare figuras</TextUnit>
    <TextUnit id="432" loc="1.3.49">aut ebur aut dignas digitis contingere gemmas,</TextUnit>
    <TextUnit id="433" loc="1.3.50">quicquid et argento primum, vel in aere minori</TextUnit>
    <TextUnit id="434" loc="1.3.51">lusit et enormes manus est experta colossos.</TextUnit>
    <TextUnit id="435" loc="1.3.52">cum vagor aspectu visusque per omnia duco,</TextUnit>
    <TextUnit id="436" loc="1.3.53">calcabam necopinus opes. nam splendor ab alto</TextUnit>
    <TextUnit id="437" loc="1.3.54">defluus et nitidum referentes aera testae</TextUnit>
    <TextUnit id="438" loc="1.3.55">monstravere solum, varias ubi picta per artes</TextUnit>
    <TextUnit id="439" loc="1.3.56">gaudet humus superatque novis asarota figuris:</TextUnit>
    <TextUnit id="440" loc="1.3.57">expavere gradus. Quid nunc iungentia</TextUnit>
    <TextUnit id="441" loc="1.3.58">aut quid partitis distantia tecta trichoris?</TextUnit>
    <TextUnit id="442" loc="1.3.59">quid te, quae mediis servata penatibus arbor</TextUnit>
    <TextUnit id="443" loc="1.3.60">tecta per et postes liquidas emergis in auras,</TextUnit>
    <TextUnit id="444" loc="1.3.61">quo non sub domino saevas passura bipennes?</TextUnit>
    <TextUnit id="445" loc="1.3.62">et nunc ignaro forsan vel lubrica Nais</TextUnit>
    <TextUnit id="446" loc="1.3.63">vel non abruptos tibi debet Hamadryas annos.</TextUnit>
    <TextUnit id="447" loc="1.3.64">Quid referam alternas gemino super aggere mensas</TextUnit>
    <TextUnit id="448" loc="1.3.65">albentesque lacus altosque in gurgite fontes</TextUnit>
    <TextUnit id="449" loc="1.3.66">teque, per obliquum penitus quae laberis amnem,</TextUnit>
    <TextUnit id="450" loc="1.3.67">Marcia, et audaci transcurris flumina plumbo?</TextUnit>
    <TextUnit id="451" loc="1.3.68">an solum Ioniis sub fluctibus Elidis amnem</TextUnit>
    <TextUnit id="452" loc="1.3.69">dulcis ad Aetnaeos deducat semita portus?</TextUnit>
    <TextUnit id="453" loc="1.3.70">illic ipse antris Anien et fonte relicto</TextUnit>
    <TextUnit id="454" loc="1.3.71">nocte sub arcana glaucos exutus amictus</TextUnit>
    <TextUnit id="455" loc="1.3.72">huc illuc fragili prosternit pectora musco,</TextUnit>
    <TextUnit id="456" loc="1.3.73">aut ingens in stagna cadit vitreasque natatu</TextUnit>
    <TextUnit id="457" loc="1.3.74">plaudit aquas, illa recubat Tiburnus in umbra,</TextUnit>
    <TextUnit id="458" loc="1.3.75">illic sulpureos cupit Albula mergere crines:</TextUnit>
    <TextUnit id="459" loc="1.3.76">haec domus Egeriae nemoralem abiungere Phoeben</TextUnit>
    <TextUnit id="460" loc="1.3.77">et Dryadum viduare choris algentia possit</TextUnit>
    <TextUnit id="461" loc="1.3.78">Taygeta et silvis accersere Pana Lycaeis.</TextUnit>
    <TextUnit id="462" loc="1.3.79">quod ni templa darent alias Tirynthia sortes,</TextUnit>
    <TextUnit id="463" loc="1.3.80">et Praenestinae poterant migrare sorores.</TextUnit>
    <TextUnit id="464" loc="1.3.81">quid hi fera Alcinoi laudem pomaria vosque,</TextUnit>
    <TextUnit id="465" loc="1.3.82">qui numquam vacui proditis in aethera, rami?</TextUnit>
    <TextUnit id="466" loc="1.3.83">cedant Telegoni, cedant Laurentia Turni</TextUnit>
    <TextUnit id="467" loc="1.3.84">iugera Lucrinaeque domus litusque cruenti</TextUnit>
    <TextUnit id="468" loc="1.3.85">Antiphatae, cedant vitreae iuga perfida Circes</TextUnit>
    <TextUnit id="469" loc="1.3.86">Dulichiis ululata lupis arcemque superbae</TextUnit>
    <TextUnit id="470" loc="1.3.87">Anxuris et sedes. Phrygio quas mitis alumno</TextUnit>
    <TextUnit id="471" loc="1.3.88">debet anus; cedant,quae te iam solibus artis</TextUnit>
    <TextUnit id="472" loc="1.3.89">Antia nimbosa revocabunt litora bruma</TextUnit>
    <TextUnit id="473" loc="1.3.90">Scilicet hic illi meditantur pondera mores,</TextUnit>
    <TextUnit id="474" loc="1.3.91">hic premitur fecunda quies virtusque serena</TextUnit>
    <TextUnit id="475" loc="1.3.92">fronte gravis sanusque nitor luxuque carentes</TextUnit>
    <TextUnit id="476" loc="1.3.93">deliciae, quas ipse suis digressus Athenis</TextUnit>
    <TextUnit id="477" loc="1.3.94">mallet deserto senior Gargettius horto:</TextUnit>
    <TextUnit id="478" loc="1.3.95">haec per et Aegaeas hiemes Hyadumque nivosum</TextUnit>
    <TextUnit id="479" loc="1.3.96">sidus et Oleniis dignum petiisse sub astris,</TextUnit>
    <TextUnit id="480" loc="1.3.97">si Maleae credenda ratis Siculosque per aestus</TextUnit>
    <TextUnit id="481" loc="1.3.98">sit via: cur oculis sordet vicina voluptas?</TextUnit>
    <TextUnit id="482" loc="1.3.99">hic tua Tiburtes Faunos chelys et iuvat ipsum</TextUnit>
    <TextUnit id="483" loc="1.3.100">Alciden dictumque lyra maiore Catillum,</TextUnit>
    <TextUnit id="484" loc="1.3.101">seu tibi Pindaricis animus contendere plectris</TextUnit>
    <TextUnit id="485" loc="1.3.102">sive chelyn tollas heroa ad robora sive</TextUnit>
    <TextUnit id="486" loc="1.3.103">liventem satiram nigra rubigine turbes</TextUnit>
    <TextUnit id="487" loc="1.3.104">seu tua non alia splendescat epistola cura.</TextUnit>
    <TextUnit id="488" loc="1.3.105">Digne Midae Croesique bonis et Perside gaza,</TextUnit>
    <TextUnit id="489" loc="1.3.106">macte bonis animi, cuius stagnantia rura</TextUnit>
    <TextUnit id="490" loc="1.3.107">debuit et flavis Hermus transcurrere ripis</TextUnit>
    <TextUnit id="491" loc="1.3.108">et limo splendente Tagus! sic docta frequentes</TextUnit>
    <TextUnit id="492" loc="1.3.109">otia, sic omni detectus pectora nube</TextUnit>
    <TextUnit id="493" loc="1.3.110">finem Nestoreae precor egrediare senectae.</TextUnit>
    <TextUnit id="494" loc="1.4.1">Estis, io, superi, nec inexorabile Clotho</TextUnit>
    <TextUnit id="495" loc="1.4.2">volvit opus, videt alma pios Astraea Iovique</TextUnit>
    <TextUnit id="496" loc="1.4.3">conciliata redit dubitataque sidera cernit</TextUnit>
    <TextUnit id="497" loc="1.4.4">Gallicus, es caelo. dive. es, Germanice. cordi</TextUnit>
    <TextUnit id="498" loc="1.4.5">—quis neget?—: erubuit tanto spoliare ministro</TextUnit>
    <TextUnit id="499" loc="1.4.6">imperium Fortuna tuum. stat proxima cervix</TextUnit>
    <TextUnit id="500" loc="1.4.7">ponderis immensi damnosaque fila senectae</TextUnit>
    <TextUnit id="501" loc="1.4.8">exuit atque alios melior revirescit in annos,</TextUnit>
    <TextUnit id="502" loc="1.4.9">ergo alacres, quae signa colunt urbana, cohortes</TextUnit>
    <TextUnit id="503" loc="1.4.10">inque sinum quae saepe tuum fora turbida questum</TextUnit>
    <TextUnit id="504" loc="1.4.11">confugiunt, leges urbesque ubicumque togatae.</TextUnit>
    <TextUnit id="505" loc="1.4.12">quae tua longinquis implorant iura querelis,</TextUnit>
    <TextUnit id="506" loc="1.4.13">certent laetitia, nosterque ex ordine collis</TextUnit>
    <TextUnit id="507" loc="1.4.14">confremat et sileant peioris murmura famae!</TextUnit>
    <TextUnit id="508" loc="1.4.15">quippe manet longumque aevo redeunte manebit.</TextUnit>
    <TextUnit id="509" loc="1.4.16">quem penes intrepidae mitis custodia Romae,</TextUnit>
    <TextUnit id="510" loc="1.4.17">nec tantum induerint fatis nova saecula crimen</TextUnit>
    <TextUnit id="511" loc="1.4.18">aut instaurati peccaverit ara Tarenti.</TextUnit>
    <TextUnit id="512" loc="1.4.19">Ast ego nec Phoebum, quamquam mihi surda sine illo</TextUnit>
    <TextUnit id="513" loc="1.4.20">plectra, nec Aonias decima cum Pallade divas</TextUnit>
    <TextUnit id="514" loc="1.4.21">aut mitem Tegeac Dircesve hortabor alumnum:</TextUnit>
    <TextUnit id="515" loc="1.4.22">ipse veni viresque novas animumque ministra.</TextUnit>
    <TextUnit id="516" loc="1.4.23">qui caneris; docto nec enim sine numine tantus</TextUnit>
    <TextUnit id="517" loc="1.4.24">Ausoniae decora ampla togae centumque dedisti</TextUnit>
    <TextUnit id="518" loc="1.4.25">iudicium mentemque viris, licet enthea vatis</TextUnit>
    <TextUnit id="519" loc="1.4.26">excludat Pimplea sitim nec conscia detur</TextUnit>
    <TextUnit id="520" loc="1.4.27">Pirene: largos potius mihi gurges in haustus.</TextUnit>
    <TextUnit id="521" loc="1.4.28">qui rapitur de fonte tuo, seu plana solutis</TextUnit>
    <TextUnit id="522" loc="1.4.29">quom struis orsa modis seu quom tibi dulcis in artem</TextUnit>
    <TextUnit id="523" loc="1.4.30">frangitur et nostras curat facundia leges.</TextUnit>
    <TextUnit id="524" loc="1.4.31">quare age, si Cereri sua dona merumque Lyaeo</TextUnit>
    <TextUnit id="525" loc="1.4.32">reddimus et dives praedae tamen accipit omni</TextUnit>
    <TextUnit id="526" loc="1.4.33">exuvias Diana tholo captivaque tela</TextUnit>
    <TextUnit id="527" loc="1.4.34">Bellipotens: nec tu. quando tibi, Gallice, maius</TextUnit>
    <TextUnit id="528" loc="1.4.35">eloquium, fandique opibus sublimis abundas.</TextUnit>
    <TextUnit id="529" loc="1.4.36">sperne coli tenuiore lyra. vaga cingitur astris</TextUnit>
    <TextUnit id="530" loc="1.4.37">luna. et in oceanum rivi cecidere minores.</TextUnit>
    <TextUnit id="531" loc="1.4.38">Quae tibi sollicitus persolvit praemia morum</TextUnit>
    <TextUnit id="532" loc="1.4.39">Urbis amor! quae tum patrumque equitumque notavi</TextUnit>
    <TextUnit id="533" loc="1.4.40">lumina et ignarae plebis lugere potentes?</TextUnit>
    <TextUnit id="534" loc="1.4.41">non labente Numa timuit sic Curia felix</TextUnit>
    <TextUnit id="535" loc="1.4.42">Pompeio nec celsus eques nec femina Bruto.</TextUnit>
    <TextUnit id="536" loc="1.4.43">hoc illud: tristes invitum audire catenas,</TextUnit>
    <TextUnit id="537" loc="1.4.44">parcere verberibus nec qua iubet alta potestas</TextUnit>
    <TextUnit id="538" loc="1.4.45">ire, sed armatas multum sibi demere vires</TextUnit>
    <TextUnit id="539" loc="1.4.46">dignarique manus humiles et verba precantum,</TextUnit>
    <TextUnit id="540" loc="1.4.47">reddere iura foro nec proturbare curules</TextUnit>
    <TextUnit id="541" loc="1.4.48">et ferrum mulcere toga. sic itur in alta</TextUnit>
    <TextUnit id="542" loc="1.4.49">pectora, sic mixto reverentia Adit amori.</TextUnit>
    <TextUnit id="543" loc="1.4.50">ipsa etiam cunctos gravis inclementia fati</TextUnit>
    <TextUnit id="544" loc="1.4.51">terruit et subiti praeceps iuvenile pericli,</TextUnit>
    <TextUnit id="545" loc="1.4.52">nil cunctante malo. non illud culpa senectae</TextUnit>
    <TextUnit id="546" loc="1.4.53">—quippe ea bissenis vixdum orsa excedere lustris—,</TextUnit>
    <TextUnit id="547" loc="1.4.54">sed labor intendens animique in membra vigentis</TextUnit>
    <TextUnit id="548" loc="1.4.55">imperium vigilesque suo pro Caesare curae,</TextUnit>
    <TextUnit id="549" loc="1.4.56">dulce opus. hinc fessos penitus subrepsit in artus</TextUnit>
    <TextUnit id="550" loc="1.4.57">insidiosa quies et pigra oblivio vitae.</TextUnit>
    <TextUnit id="551" loc="1.4.58">Tunc deus. Alpini qui iuxta culmina dorsi</TextUnit>
    <TextUnit id="552" loc="1.4.59">signat Apollineos sancto cognomine lucos,</TextUnit>
    <TextUnit id="553" loc="1.4.60">respicit heu tanti pridem securus alumni.</TextUnit>
    <TextUnit id="554" loc="1.4.61">praecidensque moras: "nunc mecum, Epidauria proles,</TextUnit>
    <TextUnit id="555" loc="1.4.62">hinc" ait "i gaudens: datur—aggredienda facultas!—</TextUnit>
    <TextUnit id="556" loc="1.4.63">ingentem recreare virum, teneamus adorti</TextUnit>
    <TextUnit id="557" loc="1.4.64">tendentes iam fila colos: ne fulminis atri</TextUnit>
    <TextUnit id="558" loc="1.4.65">sit metus: has ultro laudabit Iuppiter artes.</TextUnit>
    <TextUnit id="559" loc="1.4.66">nam neque plebeiam aut dextro sine numine cretam</TextUnit>
    <TextUnit id="560" loc="1.4.67">servo animam, atque adeo breviter, dum tecta subimus.</TextUnit>
    <TextUnit id="561" loc="1.4.68">expediam. genus ipse suis permissaque retro</TextUnit>
    <TextUnit id="562" loc="1.4.69">nobilitas: nec origo latet, sed luce sequente</TextUnit>
    <TextUnit id="563" loc="1.4.70">vincitur et magno gaudet cessisse nepoti.</TextUnit>
    <TextUnit id="564" loc="1.4.71">prima togae virtus illi quoque: clarus et ingens</TextUnit>
    <TextUnit id="565" loc="1.4.72">eloquio; mox innumeris exercita castris</TextUnit>
    <TextUnit id="566" loc="1.4.73">occiduas primasque domos et sole sub omni</TextUnit>
    <TextUnit id="567" loc="1.4.74">permeruit iurata manus nec in otia pacis</TextUnit>
    <TextUnit id="568" loc="1.4.75">permissum laxare animos ferrumque recingi.</TextUnit>
    <TextUnit id="569" loc="1.4.76">hunc Galatea vigens ausa est incessere bello</TextUnit>
    <TextUnit id="570" loc="1.4.77">—me quoque—perque novem timuit Pamphylia messes</TextUnit>
    <TextUnit id="571" loc="1.4.78">Pannoniusque ferox arcuque horrenda fugaci</TextUnit>
    <TextUnit id="572" loc="1.4.79">Armenia et patiens Latii iam pontis Araxes.</TextUnit>
    <TextUnit id="573" loc="1.4.80">quid geminos fasces magnaeque iterata revolvam</TextUnit>
    <TextUnit id="574" loc="1.4.81">iura Asiae? velit illa quidem ter habere quaterque</TextUnit>
    <TextUnit id="575" loc="1.4.82">hunc sibi. sed revocant fasti maiorque curulis</TextUnit>
    <TextUnit id="576" loc="1.4.83">nec promissa semel. Libyci quid mira tributi</TextUnit>
    <TextUnit id="577" loc="1.4.84">obsequia et missum media de pace triumphum</TextUnit>
    <TextUnit id="578" loc="1.4.85">laudem et opes quantas nec qui mandaverat ausus</TextUnit>
    <TextUnit id="579" loc="1.4.86">exspectare fuit? gaudet Trasimennus et Alpes</TextUnit>
    <TextUnit id="580" loc="1.4.87">Cannensesque animae; primusque insigne tributum</TextUnit>
    <TextUnit id="581" loc="1.4.88">ipse palam lacera poscebat Regulus umbra,</TextUnit>
    <TextUnit id="582" loc="1.4.89">non vacat Arctoas acies Rhenumque rebellem</TextUnit>
    <TextUnit id="583" loc="1.4.90">captivaeque preces Veledae et, quae maxima nuper</TextUnit>
    <TextUnit id="584" loc="1.4.91">gloria, depositam Dacis pereuntibus Urbem</TextUnit>
    <TextUnit id="585" loc="1.4.92">pandere, cum tanti lectus rectoris habenas,</TextUnit>
    <TextUnit id="586" loc="1.4.93">Gallice, Fortuna non admirante subisti.</TextUnit>
    <TextUnit id="587" loc="1.4.94">Hunc igitur, si digna loquor, rapiemus iniquo,</TextUnit>
    <TextUnit id="588" loc="1.4.95">nate. Ioui. rogat hoc Latiae pater inclitus urbis</TextUnit>
    <TextUnit id="589" loc="1.4.96">et meruit: neque enim frustra mihi nuper honora</TextUnit>
    <TextUnit id="590" loc="1.4.97">carmina patricio pueri sonuistis in ostro,</TextUnit>
    <TextUnit id="591" loc="1.4.98">si qua salutifero gemini Chironis in antro</TextUnit>
    <TextUnit id="592" loc="1.4.99">herba, tholo quodcumque tibi Troiana recondit</TextUnit>
    <TextUnit id="593" loc="1.4.100">Pergamus aut medicis felix Epidaurus harenis</TextUnit>
    <TextUnit id="594" loc="1.4.101">educat, Idaea profert quam Creta sub umbra</TextUnit>
    <TextUnit id="595" loc="1.4.102">dictamni florentis opem. quoque anguis abundat</TextUnit>
    <TextUnit id="596" loc="1.4.103">spumatu: iungam ipse manus atque omne benignum</TextUnit>
    <TextUnit id="597" loc="1.4.104">virus, odoriferis Arabum quod doctus in arvis</TextUnit>
    <TextUnit id="598" loc="1.4.105">aut Amphrysiaco pastor de gramine carpsi."</TextUnit>
    <TextUnit id="599" loc="1.4.106">Dixerat, inveniunt positos iam segniter artus</TextUnit>
    <TextUnit id="600" loc="1.4.107">pugnantemque animam: ritu se cingit uterque</TextUnit>
    <TextUnit id="601" loc="1.4.108">Paconio monstrantque simul parentque volentes,</TextUnit>
    <TextUnit id="602" loc="1.4.109">donec letiferas vario medicamine pestes</TextUnit>
    <TextUnit id="603" loc="1.4.110">et suspecta mali ruperunt nubila somni.</TextUnit>
    <TextUnit id="604" loc="1.4.111">adiuvat ipse deos morboque valentior omni</TextUnit>
    <TextUnit id="605" loc="1.4.112">occupat auxilium, citius non arte refectus</TextUnit>
    <TextUnit id="606" loc="1.4.113">Telephus Haemonia, nee quae metuentis Atridae</TextUnit>
    <TextUnit id="607" loc="1.4.114">saeva Machaonio coierunt vulnera suco.</TextUnit>
    <TextUnit id="608" loc="1.4.115">Quis mihi tot coetus inter populique patrumque</TextUnit>
    <TextUnit id="609" loc="1.4.116">sit curae votique locus? tamen ardua testor</TextUnit>
    <TextUnit id="610" loc="1.4.117">sidera teque, pater vatum Thymbraee, quis omni</TextUnit>
    <TextUnit id="611" loc="1.4.118">luce mihi, quis nocte timor, dum postibus haerens</TextUnit>
    <TextUnit id="612" loc="1.4.119">assiduus nunc aure vigil nunc lumine cuncta</TextUnit>
    <TextUnit id="613" loc="1.4.120">aucupor 3; immensae veluti conexa carinae</TextUnit>
    <TextUnit id="614" loc="1.4.121">cumba minor, cum saevit hiems, pro parte furentis</TextUnit>
    <TextUnit id="615" loc="1.4.122">parva receptat aquas et eodem volvitur austro.</TextUnit>
    <TextUnit id="616" loc="1.4.123">Nectite nunc laetae candentia fila, sorores,</TextUnit>
    <TextUnit id="617" loc="1.4.124">nectite! nemo modum transmissi computet aevi:</TextUnit>
    <TextUnit id="618" loc="1.4.125">hic vitae natalis erit. tu Troica dignus</TextUnit>
    <TextUnit id="619" loc="1.4.126">saecula et Euboici transcendere pulveris annos</TextUnit>
    <TextUnit id="620" loc="1.4.127">Nestoreosque situs! qua nunc tibi pauper acerra</TextUnit>
    <TextUnit id="621" loc="1.4.128">digna litem? nec si vacuet Mevania valles</TextUnit>
    <TextUnit id="622" loc="1.4.129">aut praestent niveos Clitumna novalia tauros,</TextUnit>
    <TextUnit id="623" loc="1.4.130">sufficiam. sed saepe deis hos inter honores</TextUnit>
    <TextUnit id="624" loc="1.4.131">caespes et exiguo placuerunt farra salino.</TextUnit>
    <TextUnit id="625" loc="1.5.1">Non Helicona gravi pulsat chelys enthea plectro.</TextUnit>
    <TextUnit id="626" loc="1.5.2">nee lassata voco totiens mihi numina. Musas;</TextUnit>
    <TextUnit id="627" loc="1.5.3">et te. Phoebe, choris et te dimittimus, Euhan.</TextUnit>
    <TextUnit id="628" loc="1.5.4">tu quoque muta ferae, volucer Tegeaee, sonorae</TextUnit>
    <TextUnit id="629" loc="1.5.5">terga premas: alios poscunt mea carmina coetus.</TextUnit>
    <TextUnit id="630" loc="1.5.6">Naidas, undarum dominas, regemque corusci</TextUnit>
    <TextUnit id="631" loc="1.5.7">ignis adhuc fessum Siculaque incude rubentem</TextUnit>
    <TextUnit id="632" loc="1.5.8">elicuisse satis, paulum arma nocentia. Thebae,</TextUnit>
    <TextUnit id="633" loc="1.5.9">ponite: dilecto volo lascivire sodali.</TextUnit>
    <TextUnit id="634" loc="1.5.10">iunge. puer. cyathos—set ne numerare labora—</TextUnit>
    <TextUnit id="635" loc="1.5.11">cunctantemque intende chelyn: discede Laborque</TextUnit>
    <TextUnit id="636" loc="1.5.12">Curaque, dum nitidis canimus gemmantia saxis</TextUnit>
    <TextUnit id="637" loc="1.5.13">balnea dumque procax vittis hederisque, soluta</TextUnit>
    <TextUnit id="638" loc="1.5.14">fronde verecunda. Clio mea ludit Etrusco.</TextUnit>
    <TextUnit id="639" loc="1.5.15">ite. deae virides, liquidosque advertite vultus</TextUnit>
    <TextUnit id="640" loc="1.5.16">et vitreum teneris crimen redimite corymbis,</TextUnit>
    <TextUnit id="641" loc="1.5.17">veste nihil tectae, quales emergitis altis</TextUnit>
    <TextUnit id="642" loc="1.5.18">fontibus et visu Satyros torquetis amantes,</TextUnit>
    <TextUnit id="643" loc="1.5.19">non vos. quae culpa decus infamastis aquarum.</TextUnit>
    <TextUnit id="644" loc="1.5.20">sollicitare iuvat: procul hinc et fonte doloso</TextUnit>
    <TextUnit id="645" loc="1.5.21">Salmacis et viduae Cebrenidos arida luctu</TextUnit>
    <TextUnit id="646" loc="1.5.22">flumina et Herculei praedatrix cedat alumni,</TextUnit>
    <TextUnit id="647" loc="1.5.23">vos mihi, quae Latium septenaque culmina, nymphae,</TextUnit>
    <TextUnit id="648" loc="1.5.24">incolitis Thybrimque novis attollitis undis,</TextUnit>
    <TextUnit id="649" loc="1.5.25">quas praeceps Anien atque exceptura natatus</TextUnit>
    <TextUnit id="650" loc="1.5.26">Virgo iuvat Marsasque nives et frigora ducens</TextUnit>
    <TextUnit id="651" loc="1.5.27">Marcia, praecelsis quarum vaga molibus unda</TextUnit>
    <TextUnit id="652" loc="1.5.28">crescit et innumero pendens transmittitur arcu—:</TextUnit>
    <TextUnit id="653" loc="1.5.29">vestrum opus aggredimur, vestra est. quam carmine molli</TextUnit>
    <TextUnit id="654" loc="1.5.30">pando, domus, non umquam aliis habitastis in antris</TextUnit>
    <TextUnit id="655" loc="1.5.31">ditius. ipsa manus tenuit Cytherea mariti</TextUnit>
    <TextUnit id="656" loc="1.5.32">monstravitque artes: neu vilis flamina caminos</TextUnit>
    <TextUnit id="657" loc="1.5.33">ureret, ipsa faces volucrum succendit Amorum.</TextUnit>
    <TextUnit id="658" loc="1.5.34">non huc admissae Thasos aut undosa Carystos,</TextUnit>
    <TextUnit id="659" loc="1.5.35">maeret onyx longe, queriturque exclusus ophites:</TextUnit>
    <TextUnit id="660" loc="1.5.36">sola nitet flavis Nomadum decisa metallis</TextUnit>
    <TextUnit id="661" loc="1.5.37">purpura, sola cavo Phrygiae quam Synnados antro</TextUnit>
    <TextUnit id="662" loc="1.5.38">ipse cruentavit maculis lucentibus Attis,</TextUnit>
    <TextUnit id="663" loc="1.5.39">quasque Tyrus niveas secat et Sidonia rupes,</TextUnit>
    <TextUnit id="664" loc="1.5.40">vix locus Eurotae, viridis cum regula longo</TextUnit>
    <TextUnit id="665" loc="1.5.41">Synnada distinctu variat, non limina cessant,</TextUnit>
    <TextUnit id="666" loc="1.5.42">effulgent camerae, vario fastigia vitro</TextUnit>
    <TextUnit id="667" loc="1.5.43">in species animosque nitent. stupet ipse beatas</TextUnit>
    <TextUnit id="668" loc="1.5.44">circumplexus opes et parcius imperat ignis.</TextUnit>
    <TextUnit id="669" loc="1.5.45">multus ubique dies, radiis ubi culmina totis</TextUnit>
    <TextUnit id="670" loc="1.5.46">perforat atque alio sol improbus uritur aestu.</TextUnit>
    <TextUnit id="671" loc="1.5.47">nil ibi plebeium: nusquam Temesaea notabis</TextUnit>
    <TextUnit id="672" loc="1.5.48">aera. sed argento felix propellitur unda</TextUnit>
    <TextUnit id="673" loc="1.5.49">argentoque cadit labrisque nitentibus instat</TextUnit>
    <TextUnit id="674" loc="1.5.50">delicias mirata suas et abire recusat.</TextUnit>
    <TextUnit id="675" loc="1.5.51">extra autem niveo qui margine caerulus amnis</TextUnit>
    <TextUnit id="676" loc="1.5.52">vivit et in summum fundo patet omnis ab imo,</TextUnit>
    <TextUnit id="677" loc="1.5.53">cui non ire lacu pigrosque exsolvere amictus</TextUnit>
    <TextUnit id="678" loc="1.5.54">suadeat? hoc mallet nasci Cytherea profundo.</TextUnit>
    <TextUnit id="679" loc="1.5.55">hic te perspicuum melius. Narcisse, videres,</TextUnit>
    <TextUnit id="680" loc="1.5.56">hic velox Hecate velit et deprensa lavari.</TextUnit>
    <TextUnit id="681" loc="1.5.57">quid nunc strata solo referam tabulata crepantis</TextUnit>
    <TextUnit id="682" loc="1.5.58">auditura pilas, ubi languidus ignis inerrat</TextUnit>
    <TextUnit id="683" loc="1.5.59">aedibus et tenuem volvunt hypocausta vaporem?</TextUnit>
    <TextUnit id="684" loc="1.5.60">nee si Baianis veniat novus hospes ab oris,</TextUnit>
    <TextUnit id="685" loc="1.5.61">talia despiciet—fas sit componere magnis</TextUnit>
    <TextUnit id="686" loc="1.5.62">parva—Neronea nee qui modo lotus in unda,</TextUnit>
    <TextUnit id="687" loc="1.5.63">hic iterum sudare neget, macte, oro, nitenti</TextUnit>
    <TextUnit id="688" loc="1.5.64">ingenio curaque puer! tecum ista senescant</TextUnit>
    <TextUnit id="689" loc="1.5.65">et tua iam melius discat fortuna renasci!</TextUnit>
    <TextUnit id="690" loc="1.6.1">Et Phoebus pater et severa Pallas</TextUnit>
    <TextUnit id="691" loc="1.6.2">et Musae procul ite feriatae:</TextUnit>
    <TextUnit id="692" loc="1.6.3">Iani vos revocabimus Kalendis.</TextUnit>
    <TextUnit id="693" loc="1.6.4">Saturnus mihi compede exoluta</TextUnit>
    <TextUnit id="694" loc="1.6.5">et multo gravidus mero December</TextUnit>
    <TextUnit id="695" loc="1.6.6">et ridens Iocus et Sales protervi</TextUnit>
    <TextUnit id="696" loc="1.6.7">adsint, dum refero diem beatum</TextUnit>
    <TextUnit id="697" loc="1.6.8">laeti Caesaris ebriamque aparchen.</TextUnit>
    <TextUnit id="698" loc="1.6.9">Vix Aurora novos movebat ortus,</TextUnit>
    <TextUnit id="699" loc="1.6.10">iam bellaria linea pluebant</TextUnit>
    <TextUnit id="700" loc="1.6.11">—hunc rorem veniens profudit eurus:</TextUnit>
    <TextUnit id="701" loc="1.6.12">quicquid nobile Ponticis nucetis,</TextUnit>
    <TextUnit id="702" loc="1.6.13">fecundis cadit aut iugis Idymes;</TextUnit>
    <TextUnit id="703" loc="1.6.14">quod ramis pia germinat Damascos,</TextUnit>
    <TextUnit id="704" loc="1.6.15">et quod percoquit ebriosa Caunos,</TextUnit>
    <TextUnit id="705" loc="1.6.16">largis gratuitum cadit rapinis:</TextUnit>
    <TextUnit id="706" loc="1.6.17">molles gaioli lucuntulique,</TextUnit>
    <TextUnit id="707" loc="1.6.18">et massis Amerina non perustis</TextUnit>
    <TextUnit id="708" loc="1.6.19">et mustaceus et latente palma</TextUnit>
    <TextUnit id="709" loc="1.6.20">praegnates caryotides cadebant.</TextUnit>
    <TextUnit id="710" loc="1.6.21">non tantis Hyas inserena nimbis</TextUnit>
    <TextUnit id="711" loc="1.6.22">terras obruit aut soluta Plias,</TextUnit>
    <TextUnit id="712" loc="1.6.23">qualis per cuneos hiems Latinos</TextUnit>
    <TextUnit id="713" loc="1.6.24">plebem grandine contudit serena.</TextUnit>
    <TextUnit id="714" loc="1.6.25">ducat nubila Iuppiter per orbem</TextUnit>
    <TextUnit id="715" loc="1.6.26">et latis pluvias minetur agris,</TextUnit>
    <TextUnit id="716" loc="1.6.27">dum nostri Iovis hi ferantur imbres.</TextUnit>
    <TextUnit id="717" loc="1.6.28">Ecce autem caveas subit per omnis</TextUnit>
    <TextUnit id="718" loc="1.6.29">insignis specie, decora cultu</TextUnit>
    <TextUnit id="719" loc="1.6.30">plebes altera non minor sedente.</TextUnit>
    <TextUnit id="720" loc="1.6.31">hi panaria candidasque mappas</TextUnit>
    <TextUnit id="721" loc="1.6.32">subvectant epulasque lautiores;</TextUnit>
    <TextUnit id="722" loc="1.6.33">illi marcida vina largiuntur:</TextUnit>
    <TextUnit id="723" loc="1.6.34">Idaeos totidem putes ministros,</TextUnit>
    <TextUnit id="724" loc="1.6.35">orbem, qua melior severiorque est,</TextUnit>
    <TextUnit id="725" loc="1.6.36">et gentes alis insimul togatas,</TextUnit>
    <TextUnit id="726" loc="1.6.37">et cum tot populos, beate, pascas,</TextUnit>
    <TextUnit id="727" loc="1.6.38">hunc Annona diem superba nescit.</TextUnit>
    <TextUnit id="728" loc="1.6.39">i nunc saecula compara, Vetustas,</TextUnit>
    <TextUnit id="729" loc="1.6.40">antiqui Iovis aureumque tempus:</TextUnit>
    <TextUnit id="730" loc="1.6.41">non sic libera vina tunc fluebant</TextUnit>
    <TextUnit id="731" loc="1.6.42">nec tardum seges occupabat annum,</TextUnit>
    <TextUnit id="732" loc="1.6.43">una vescitur omnis ordo mensa,</TextUnit>
    <TextUnit id="733" loc="1.6.44">parvi, femina, plebs, eques, senatus:</TextUnit>
    <TextUnit id="734" loc="1.6.45">libertas reverentiam remisit.</TextUnit>
    <TextUnit id="735" loc="1.6.46">et tu quin etiam—quis hoc vacare,</TextUnit>
    <TextUnit id="736" loc="1.6.47">uis promittere possit hoc deorum?—</TextUnit>
    <TextUnit id="737" loc="1.6.48">nobiscum socias dapes inisti.</TextUnit>
    <TextUnit id="738" loc="1.6.49">iam se, quisquis is est, inops, beatus,</TextUnit>
    <TextUnit id="739" loc="1.6.50">convivam ducis esse gloriatur.</TextUnit>
    <TextUnit id="740" loc="1.6.51">Hos inter fremitus novosque luxus</TextUnit>
    <TextUnit id="741" loc="1.6.52">spectandi levis effugit voluptas:</TextUnit>
    <TextUnit id="742" loc="1.6.53">stat sexus rudis insciusque ferri;</TextUnit>
    <TextUnit id="743" loc="1.6.54">ut pugnae capit improbus viriles!</TextUnit>
    <TextUnit id="744" loc="1.6.55">credas ad Tanain ferumque Phasim</TextUnit>
    <TextUnit id="745" loc="1.6.56">Thermodontiaeas calere turmas,</TextUnit>
    <TextUnit id="746" loc="1.6.57">hic audax subit ordo pumilorum,</TextUnit>
    <TextUnit id="747" loc="1.6.58">quos natura brevis statim peracta</TextUnit>
    <TextUnit id="748" loc="1.6.59">nodosum semel in globum ligavit,</TextUnit>
    <TextUnit id="749" loc="1.6.60">edunt vulnera conseruntque dextras</TextUnit>
    <TextUnit id="750" loc="1.6.61">et mortem sibi—qua manu!—minantur.</TextUnit>
    <TextUnit id="751" loc="1.6.62">ridet Mars pater et cruenta Virtus</TextUnit>
    <TextUnit id="752" loc="1.6.63">casuraeque vagis grues rapinis</TextUnit>
    <TextUnit id="753" loc="1.6.64">mirantur pugiles ferociores.</TextUnit>
    <TextUnit id="754" loc="1.6.65">Iam noctis propioribus sub umbris</TextUnit>
    <TextUnit id="755" loc="1.6.66">dives sparsio quos agit tumultus!</TextUnit>
    <TextUnit id="756" loc="1.6.67">hic intrant faciles emi puellae,</TextUnit>
    <TextUnit id="757" loc="1.6.68">hic agnoscitur omne. quod theatris</TextUnit>
    <TextUnit id="758" loc="1.6.69">aut forma placet aut probatur arte.</TextUnit>
    <TextUnit id="759" loc="1.6.70">hoc plaudunt grege Lydiae tumentes,</TextUnit>
    <TextUnit id="760" loc="1.6.71">illic cymbala tinnulaeque Gades,</TextUnit>
    <TextUnit id="761" loc="1.6.72">illic agmina confremunt Syrorum,</TextUnit>
    <TextUnit id="762" loc="1.6.73">hic plebs scenica quique comminutis</TextUnit>
    <TextUnit id="763" loc="1.6.74">permutant vitreis gregale sulpur.</TextUnit>
    <TextUnit id="764" loc="1.6.75">Inter quae subito cadunt volatu</TextUnit>
    <TextUnit id="765" loc="1.6.76">immensae volucrum per astra nubes,</TextUnit>
    <TextUnit id="766" loc="1.6.77">quas Nilus sacer horridusque Phasis,</TextUnit>
    <TextUnit id="767" loc="1.6.78">quas udo Numidae legunt sub austro,</TextUnit>
    <TextUnit id="768" loc="1.6.79">desunt qui rapiant sinusque pleni</TextUnit>
    <TextUnit id="769" loc="1.6.80">gaudent, dum nova lucra comparantur.</TextUnit>
    <TextUnit id="770" loc="1.6.81">tollunt innumeras ad astra voces</TextUnit>
    <TextUnit id="771" loc="1.6.82">Saturnalia principis sonantes</TextUnit>
    <TextUnit id="772" loc="1.6.83">et dulci dominum favore clamant:</TextUnit>
    <TextUnit id="773" loc="1.6.84">hoc solum vetuit licere Caesar.</TextUnit>
    <TextUnit id="774" loc="1.6.85">Vixdum caerula nox subibat orbem,</TextUnit>
    <TextUnit id="775" loc="1.6.86">descendit media nitens harena</TextUnit>
    <TextUnit id="776" loc="1.6.87">densas flammeus orbis inter umbras</TextUnit>
    <TextUnit id="777" loc="1.6.88">vincens Gnosiacae facem coronae,</TextUnit>
    <TextUnit id="778" loc="1.6.89">conlucet polus ignibus nihilque</TextUnit>
    <TextUnit id="779" loc="1.6.90">obscurae patitur licere nocti,</TextUnit>
    <TextUnit id="780" loc="1.6.91">fugit pigra Quies inersque Somnus</TextUnit>
    <TextUnit id="781" loc="1.6.92">haec cernens alias abit in urbes,</TextUnit>
    <TextUnit id="782" loc="1.6.93">quis spectacula, quis iocos licentes,</TextUnit>
    <TextUnit id="783" loc="1.6.94">quis convivia, quis dapes inemptas,</TextUnit>
    <TextUnit id="784" loc="1.6.95">largi flumina quis canat Lyaei?</TextUnit>
    <TextUnit id="785" loc="1.6.96">iam iam deficio tuoque Baccho</TextUnit>
    <TextUnit id="786" loc="1.6.97">in serum trahor ebrius soporem.</TextUnit>
    <TextUnit id="787" loc="1.6.98">Quos ibit procul hic dies per annos</TextUnit>
    <TextUnit id="788" loc="1.6.99">quam nullo sacer exolescet aevo!</TextUnit>
    <TextUnit id="789" loc="1.6.100">dum montes Latii paterque Thybris.</TextUnit>
    <TextUnit id="790" loc="1.6.101">dum stabit tua Roma dumque terris</TextUnit>
    <TextUnit id="791" loc="1.6.102">quod reddis Capitolium manebit.</TextUnit>
    <TextUnit id="792" loc="2.1.1">Quod tibi praerepti. Melior, solamen alumni,</TextUnit>
    <TextUnit id="793" loc="2.1.2">improbus ante rogos et adhuc vivente favilla</TextUnit>
    <TextUnit id="794" loc="2.1.3">ordiar ': abruptis etiam nunc flebile venis</TextUnit>
    <TextUnit id="795" loc="2.1.4">vulnus hiat, magnaeque patet via lubrica plagae,</TextUnit>
    <TextUnit id="796" loc="2.1.5">cum iam egomet cantus et verba medentia saevus</TextUnit>
    <TextUnit id="797" loc="2.1.6">consero. tu planctus lamentaque fortia mavis</TextUnit>
    <TextUnit id="798" loc="2.1.7">odistique chelyn surdaque averteris aure.</TextUnit>
    <TextUnit id="799" loc="2.1.8">intempesta cano: citius me tigris abactis</TextUnit>
    <TextUnit id="800" loc="2.1.9">fetibus orbatique velint audire leones,</TextUnit>
    <TextUnit id="801" loc="2.1.10">nec si tergeminum Sicula de virgine carmen</TextUnit>
    <TextUnit id="802" loc="2.1.11">affluat aut silvis chelys intellecta ferisque,</TextUnit>
    <TextUnit id="803" loc="2.1.12">mulceat insanos gemitus, stat pectore demens</TextUnit>
    <TextUnit id="804" loc="2.1.13">luctus et admoto latrant praecordia tactu.</TextUnit>
    <TextUnit id="805" loc="2.1.14">Nemo vetat: satiare malis aegrumque dolorem</TextUnit>
    <TextUnit id="806" loc="2.1.15">libertate doma. iam flendi expleta voluptas</TextUnit>
    <TextUnit id="807" loc="2.1.16">iamque preces fessus non indignans amicas?</TextUnit>
    <TextUnit id="808" loc="2.1.17">iamne canam? lacrimis en et mea carmina in ipso</TextUnit>
    <TextUnit id="809" loc="2.1.18">ore natant tristesque cadunt in verba liturae.</TextUnit>
    <TextUnit id="810" loc="2.1.19">ipse etenim tecum nigrae solemnia pompae</TextUnit>
    <TextUnit id="811" loc="2.1.20">spectatumque Urbi scelus et puerile feretrum</TextUnit>
    <TextUnit id="812" loc="2.1.21">produxi, saevos damnati turis acervos</TextUnit>
    <TextUnit id="813" loc="2.1.22">plorantemque animam supra sua funera vidi,</TextUnit>
    <TextUnit id="814" loc="2.1.23">teque patrum gemitus superantem et brachia matrum</TextUnit>
    <TextUnit id="815" loc="2.1.24">complexumque rogos ignemque haurire parantem</TextUnit>
    <TextUnit id="816" loc="2.1.25">vix tenui similis comes offendique tenendo.</TextUnit>
    <TextUnit id="817" loc="2.1.26">et nunc, heu, vittis et frontis honore soluto</TextUnit>
    <TextUnit id="818" loc="2.1.27">infaustus vates versa mea pectora tecum</TextUnit>
    <TextUnit id="819" loc="2.1.28">plango lyra, sed tu comitem sociumque doloris,</TextUnit>
    <TextUnit id="820" loc="2.1.29">si merui luctusque tui consortia sensi,</TextUnit>
    <TextUnit id="821" loc="2.1.30">iam lenis patiare precor, me fulmine in ipso</TextUnit>
    <TextUnit id="822" loc="2.1.31">audivere patres, ego iuxta busta profusis</TextUnit>
    <TextUnit id="823" loc="2.1.32">matribus atque piis cecini solacia natis</TextUnit>
    <TextUnit id="824" loc="2.1.33">et mihi, cum proprios gemerem defectus ad ignes—</TextUnit>
    <TextUnit id="825" loc="2.1.34">quem, Natura!—patrem, nec te lugere severus</TextUnit>
    <TextUnit id="826" loc="2.1.35">arceo, sed confer gemitus pariterque fleamus.</TextUnit>
    <TextUnit id="827" loc="2.1.36">Iamdudum dignos aditus laudumque tuarum,</TextUnit>
    <TextUnit id="828" loc="2.1.37">o merito dilecte puer, primordia quaerens</TextUnit>
    <TextUnit id="829" loc="2.1.38">distrahor. hinc anni stantes in limine vitae,</TextUnit>
    <TextUnit id="830" loc="2.1.39">hinc me forma rapit, rapit inde modestia praecox</TextUnit>
    <TextUnit id="831" loc="2.1.40">et pudor et tenero probitas maturior aevo.</TextUnit>
    <TextUnit id="832" loc="2.1.41">o ubi purpureo suffusus sanguine candor</TextUnit>
    <TextUnit id="833" loc="2.1.42">sidereique orbes radiataque lumina caelo</TextUnit>
    <TextUnit id="834" loc="2.1.43">et castigatae collecta modestia frontis</TextUnit>
    <TextUnit id="835" loc="2.1.44">ingenuique super crines mediisque decorae</TextUnit>
    <TextUnit id="836" loc="2.1.45">margo comae? blandis ubinam ora arguta querelis</TextUnit>
    <TextUnit id="837" loc="2.1.46">osculaque impliciti vernos redolentia flores</TextUnit>
    <TextUnit id="838" loc="2.1.47">et mixtae risu lacrimae penitusque loquentis</TextUnit>
    <TextUnit id="839" loc="2.1.48">Hyblaeis vox mixta favis? cui sibila serpens</TextUnit>
    <TextUnit id="840" loc="2.1.49">poneret et saevae vellent servire novercae.</TextUnit>
    <TextUnit id="841" loc="2.1.50">nil veris adfingo bonis, heu lactea colla!</TextUnit>
    <TextUnit id="842" loc="2.1.51">brachia, quo numquam domini sine pondere cervix!</TextUnit>
    <TextUnit id="843" loc="2.1.52">o ubi venturae spes non longinqua iuventae</TextUnit>
    <TextUnit id="844" loc="2.1.53">atque genis optatus honos iurataque multum</TextUnit>
    <TextUnit id="845" loc="2.1.54">barba tibi? cuncta in cineres gravis intulit hora</TextUnit>
    <TextUnit id="846" loc="2.1.55">hostilisque dies: nobis meminisse relictum.</TextUnit>
    <TextUnit id="847" loc="2.1.56">quis tua colloquiis hilaris mulcebit amatis pectora?</TextUnit>
    <TextUnit id="848" loc="2.1.57">quis curas mentisque arcana remittet?</TextUnit>
    <TextUnit id="849" loc="2.1.58">accensum quis bile fera famulisque tumentem</TextUnit>
    <TextUnit id="850" loc="2.1.59">leniet ardentique in se deflectet ab ira?</TextUnit>
    <TextUnit id="851" loc="2.1.60">inceptas quis ab ore dapes libataque vina</TextUnit>
    <TextUnit id="852" loc="2.1.61">auferet et dulci turbabit cuncta rapina?</TextUnit>
    <TextUnit id="853" loc="2.1.62">quis matutinos abrumpet murmure somnos</TextUnit>
    <TextUnit id="854" loc="2.1.63">impositus stratis abitusque morabitur artis</TextUnit>
    <TextUnit id="855" loc="2.1.64">nexibus atque ipso revocabit ad oscula poste 3?</TextUnit>
    <TextUnit id="856" loc="2.1.65">obvius intranti rursus quis in ora manusque</TextUnit>
    <TextUnit id="857" loc="2.1.66">prosiliet brevibusque umeros circumdabit ulnis?</TextUnit>
    <TextUnit id="858" loc="2.1.67">muta domus, fateor, desolatique penates,</TextUnit>
    <TextUnit id="859" loc="2.1.68">et situs in thalamis et maesta silentia mensis!</TextUnit>
    <TextUnit id="860" loc="2.1.69">Quid mirum, tanto si te pius altor honorat</TextUnit>
    <TextUnit id="861" loc="2.1.70">funere? tu domino requies portusque senectae,</TextUnit>
    <TextUnit id="862" loc="2.1.71">tu modo deliciae, dulces modo pectore curae,</TextUnit>
    <TextUnit id="863" loc="2.1.72">non te barbaricae versabat turbo catastae,</TextUnit>
    <TextUnit id="864" loc="2.1.73">nec mixtus Phariis venalis mercibus infans</TextUnit>
    <TextUnit id="865" loc="2.1.74">compositosque sales meditataque verba locutus</TextUnit>
    <TextUnit id="866" loc="2.1.75">quaesisti lascivus enim tardeque parasti.</TextUnit>
    <TextUnit id="867" loc="2.1.76">hic domus, hinc ortus, dominique penatibus olim</TextUnit>
    <TextUnit id="868" loc="2.1.77">carus uterque parens atque in tua gaudia liber,</TextUnit>
    <TextUnit id="869" loc="2.1.78">ne quererere genus, raptum sed protinus alvo</TextUnit>
    <TextUnit id="870" loc="2.1.79">sustulit exsultans ac prima lucida voce</TextUnit>
    <TextUnit id="871" loc="2.1.80">astra salutantem dominus sibi mente dicavit,</TextUnit>
    <TextUnit id="872" loc="2.1.81">amplexusqne sinu tulit et genuisse putavit,</TextUnit>
    <TextUnit id="873" loc="2.1.82">fas mihi sanctorum venia dixisse parentum,</TextUnit>
    <TextUnit id="874" loc="2.1.83">tuque, oro, Natura, sinas, cui prima per orbem</TextUnit>
    <TextUnit id="875" loc="2.1.84">iura animis sancire datum: non omnia sanguis</TextUnit>
    <TextUnit id="876" loc="2.1.85">proximus aut serie generis demissa propago</TextUnit>
    <TextUnit id="877" loc="2.1.86">alligat; interius nova saepe adscitaque serpunt</TextUnit>
    <TextUnit id="878" loc="2.1.87">pignora conexis. natos genuisse necesse est,</TextUnit>
    <TextUnit id="879" loc="2.1.88">elegisse iuvat, tenero sic blandus Achilli</TextUnit>
    <TextUnit id="880" loc="2.1.89">semifer Haemonium vincebat Pelea Chiron,</TextUnit>
    <TextUnit id="881" loc="2.1.90">nec senior Peleus natum comitatus in arma</TextUnit>
    <TextUnit id="882" loc="2.1.91">Troica, sed claro Phoenix haerebat alumno.</TextUnit>
    <TextUnit id="883" loc="2.1.92">optabat longe reditus Pallantis ovantis</TextUnit>
    <TextUnit id="884" loc="2.1.93">Evander, fidus pugnas spectabat Acoetes.</TextUnit>
    <TextUnit id="885" loc="2.1.94">cumque procul nitidis genitor cessaret ab astris,</TextUnit>
    <TextUnit id="886" loc="2.1.95">fluctivagus volucrem comebat Persea Dictys.</TextUnit>
    <TextUnit id="887" loc="2.1.96">quid referam altricum victas pietate parentes?</TextUnit>
    <TextUnit id="888" loc="2.1.97">quid te post cineres deceptaque funera matris</TextUnit>
    <TextUnit id="889" loc="2.1.98">tutius Inoo reptantem pectore, Baeche?</TextUnit>
    <TextUnit id="890" loc="2.1.99">iam secura patris Tuscis regnabat in undis</TextUnit>
    <TextUnit id="891" loc="2.1.100">Ilia. portantem lassabat Romulus Accam.</TextUnit>
    <TextUnit id="892" loc="2.1.101">vidi ego transertos alieno in robore ramos</TextUnit>
    <TextUnit id="893" loc="2.1.102">altius ire suis. et te iam fecerat illi</TextUnit>
    <TextUnit id="894" loc="2.1.103">mens animusque patrem, necdum moresve decorve:</TextUnit>
    <TextUnit id="895" loc="2.1.104">tu tamen et iunctas etiam nunc murmure voces</TextUnit>
    <TextUnit id="896" loc="2.1.105">vagitumque rudem fletusque infantis amabas.</TextUnit>
    <TextUnit id="897" loc="2.1.106">Ille, velut primos exspiraturus ad austros</TextUnit>
    <TextUnit id="898" loc="2.1.107">mollibus in pratis alte flos improbus exstat,</TextUnit>
    <TextUnit id="899" loc="2.1.108">sic tener ante diem vultu gressuque superbo</TextUnit>
    <TextUnit id="900" loc="2.1.109">vicerat aequales multumque reliquerat annos,</TextUnit>
    <TextUnit id="901" loc="2.1.110">sive catenatis curvatus membra palaestris</TextUnit>
    <TextUnit id="902" loc="2.1.111">staret: Amyclaea conceptum matre putares,</TextUnit>
    <TextUnit id="903" loc="2.1.112">Oebaliden illo praeceps mutaret Apollo,</TextUnit>
    <TextUnit id="904" loc="2.1.113">Alcides pensaret Hylan: seu Graius amictu</TextUnit>
    <TextUnit id="905" loc="2.1.114">Attica facundi decurreret orsa Menandri:</TextUnit>
    <TextUnit id="906" loc="2.1.115">laudaret gavisa sonum crinemque decorum</TextUnit>
    <TextUnit id="907" loc="2.1.116">fregisset rosea lasciva Thalia corona;</TextUnit>
    <TextUnit id="908" loc="2.1.117">Maeonium sive ille senem Troiaeque labores</TextUnit>
    <TextUnit id="909" loc="2.1.118">diceret aut casus tarde remeantis Ulixis:</TextUnit>
    <TextUnit id="910" loc="2.1.119">ipse pater sensus, ipsi stupuere magistri,</TextUnit>
    <TextUnit id="911" loc="2.1.120">scilicet infausta Lachesis cunabula dextra</TextUnit>
    <TextUnit id="912" loc="2.1.121">attigit, et gremio puerum complexa fovebat</TextUnit>
    <TextUnit id="913" loc="2.1.122">Invidia: illa genas et adultum comere crinem,</TextUnit>
    <TextUnit id="914" loc="2.1.123">haec monstrare artes et verba infigere, quae nunc</TextUnit>
    <TextUnit id="915" loc="2.1.124">plangimus. Herculeos annis aequare labores</TextUnit>
    <TextUnit id="916" loc="2.1.125">coeperat adsurgens, sed adhuc infantia iuxta;</TextUnit>
    <TextUnit id="917" loc="2.1.126">iam tamen et validi gressus mensuraque maior</TextUnit>
    <TextUnit id="918" loc="2.1.127">cultibus et visae puero decrescere vestes,</TextUnit>
    <TextUnit id="919" loc="2.1.128">cum tibi quas vestes, quae non gestamina mitis</TextUnit>
    <TextUnit id="920" loc="2.1.129">festinabat erus! brevibus non stringere laenis</TextUnit>
    <TextUnit id="921" loc="2.1.130">pectora et angustante alas artare lacerna;</TextUnit>
    <TextUnit id="922" loc="2.1.131">enormes non ille sinus, sed semper ad annos</TextUnit>
    <TextUnit id="923" loc="2.1.132">texta legens modo puniceo velabat amictu,</TextUnit>
    <TextUnit id="924" loc="2.1.133">nunc herbas imitante sinu, nunc dulce rubenti</TextUnit>
    <TextUnit id="925" loc="2.1.134">murice, nunc vivis digitos incendere gemmis</TextUnit>
    <TextUnit id="926" loc="2.1.135">gaudebat: non turba comes, non munera cessant:</TextUnit>
    <TextUnit id="927" loc="2.1.136">sola verecundo deerat praetexta decori.</TextUnit>
    <TextUnit id="928" loc="2.1.137">Haec fortuna domus, subitas inimica levavit</TextUnit>
    <TextUnit id="929" loc="2.1.138">Parca manus, quo, diva, feros gravis exseris ungues?</TextUnit>
    <TextUnit id="930" loc="2.1.139">non te forma movet, non te lacrimabilis aetas?</TextUnit>
    <TextUnit id="931" loc="2.1.140">hunc nec saeva viro potuisset carpere Procne,</TextUnit>
    <TextUnit id="932" loc="2.1.141">nec fera crudeles Colchis durasset in iras,</TextUnit>
    <TextUnit id="933" loc="2.1.142">editus Aeolia nec si foret iste Creusa:</TextUnit>
    <TextUnit id="934" loc="2.1.143">torvus ab hoc Athamas insanos flecteret arcus,</TextUnit>
    <TextUnit id="935" loc="2.1.144">hunc quamquam Hectoreos cineres Troiamque perosus</TextUnit>
    <TextUnit id="936" loc="2.1.145">turribus e Phrygiis flesset missurus Ulixes</TextUnit>
    <TextUnit id="937" loc="2.1.146">septima lux, et iam frigentia lumina torpent,</TextUnit>
    <TextUnit id="938" loc="2.1.147">iam complexa manu crinem tenet infera Iuno.</TextUnit>
    <TextUnit id="939" loc="2.1.148">ille tamen, Parcis fragiles urgentibus annos,</TextUnit>
    <TextUnit id="940" loc="2.1.149">te vultu moriente videt linguaque cadente</TextUnit>
    <TextUnit id="941" loc="2.1.150">murmurat: in te omnes vacui iam pectoris efflat</TextUnit>
    <TextUnit id="942" loc="2.1.151">reliquias., solum meminit solumque vocantem</TextUnit>
    <TextUnit id="943" loc="2.1.152">exaudit tibique ora movet, tibi verba relinquit</TextUnit>
    <TextUnit id="944" loc="2.1.153">et prohibet gemitus consolaturque dolentem.</TextUnit>
    <TextUnit id="945" loc="2.1.154">gratum est, Fata. tamen, quod non mors lenta iacentis</TextUnit>
    <TextUnit id="946" loc="2.1.155">exedit puerile decus, manesque subivit</TextUnit>
    <TextUnit id="947" loc="2.1.156">integer et nullo temeratus corpora damno,</TextUnit>
    <TextUnit id="948" loc="2.1.157">qualis erat. Quid ego exsequias et prodiga flammis</TextUnit>
    <TextUnit id="949" loc="2.1.158">dona loquar maestoque ardentia funera luxu?</TextUnit>
    <TextUnit id="950" loc="2.1.159">quod tibi purpureo tristis rogus aggere crevit.</TextUnit>
    <TextUnit id="951" loc="2.1.160">quod Cilicum flores, quod munera graminis Indi,</TextUnit>
    <TextUnit id="952" loc="2.1.161">quodque Arabes Phariique Palaestinique liquores</TextUnit>
    <TextUnit id="953" loc="2.1.162">arsuram lavere comam? cupit omnia ferre</TextUnit>
    <TextUnit id="954" loc="2.1.163">prodigus et totos Melior succendere census,</TextUnit>
    <TextUnit id="955" loc="2.1.164">desertas exosus opes: sed non capit ignis</TextUnit>
    <TextUnit id="956" loc="2.1.165">invidus, atque artae desunt in munera flammae.</TextUnit>
    <TextUnit id="957" loc="2.1.166">horror habet sensus, qualem te funere summo</TextUnit>
    <TextUnit id="958" loc="2.1.167">atque rogum iuxta, Melior placidissime quondam,</TextUnit>
    <TextUnit id="959" loc="2.1.168">extimui! tune ille hilaris comisque videri?</TextUnit>
    <TextUnit id="960" loc="2.1.169">unde animi saevaeque manus et barbarus horror,</TextUnit>
    <TextUnit id="961" loc="2.1.170">dum modo fusus humi lucem aversaris iniquam,</TextUnit>
    <TextUnit id="962" loc="2.1.171">nunc torvus pariter vestes et pectora rumpis</TextUnit>
    <TextUnit id="963" loc="2.1.172">dilectosque premis visus et frigida lambis</TextUnit>
    <TextUnit id="964" loc="2.1.173">oscula? erant illic genitor materque iacentis</TextUnit>
    <TextUnit id="965" loc="2.1.174">maesta, sed attoniti te spectavere parentes.</TextUnit>
    <TextUnit id="966" loc="2.1.175">quid mirum .' plebs cuncta nefas et praevia flerunt</TextUnit>
    <TextUnit id="967" loc="2.1.176">agmina, Flaminio quae limite Molvius agger</TextUnit>
    <TextUnit id="968" loc="2.1.177">transvehit, immeritus flammis dum tristibus infans</TextUnit>
    <TextUnit id="969" loc="2.1.178">traditur, et gemitum formaque aevoque meretur:</TextUnit>
    <TextUnit id="970" loc="2.1.179">talis in Isthmiaeos probatus ab aequore portus</TextUnit>
    <TextUnit id="971" loc="2.1.180">naufragus imposita iacuit sub matre Palaemon;</TextUnit>
    <TextUnit id="972" loc="2.1.181">sic et in anguiferae ludentem gramine Lernae</TextUnit>
    <TextUnit id="973" loc="2.1.182">rescissum squamis avidus bibit ignis Ophelten.</TextUnit>
    <TextUnit id="974" loc="2.1.183">Pone metus Letique minas desiste vereri:</TextUnit>
    <TextUnit id="975" loc="2.1.184">illum nec temo latrabit Cerberus ore,</TextUnit>
    <TextUnit id="976" loc="2.1.185">nulla soror flammis, nulla adsurgentibus hydris</TextUnit>
    <TextUnit id="977" loc="2.1.186">terrebit; quin ipse avidae trux navita cumbae</TextUnit>
    <TextUnit id="978" loc="2.1.187">interius steriles ripas et adusta subibit</TextUnit>
    <TextUnit id="979" loc="2.1.188">litora, ne puero dura ascendisse facultas.</TextUnit>
    <TextUnit id="980" loc="2.1.189">Quid mihi gaudenti proles Cyllenia virga</TextUnit>
    <TextUnit id="981" loc="2.1.190">nuntiat? estne aliquid tam saevo in tempore laetum?</TextUnit>
    <TextUnit id="982" loc="2.1.191">noverat effigies generosique ardua Blaesi</TextUnit>
    <TextUnit id="983" loc="2.1.192">ora puer, dum saepe domi nova serta ligantem</TextUnit>
    <TextUnit id="984" loc="2.1.193">te videt et similes tergentem pectore ceras,</TextUnit>
    <TextUnit id="985" loc="2.1.194">hunc ubi Lethaei lustrantem gurgitis oras</TextUnit>
    <TextUnit id="986" loc="2.1.195">Ausonios inter proceres seriemque Quirini</TextUnit>
    <TextUnit id="987" loc="2.1.196">adgnovit, timide primum vestigia iungit</TextUnit>
    <TextUnit id="988" loc="2.1.197">accessu tacito summosque lacessit amictus,</TextUnit>
    <TextUnit id="989" loc="2.1.198">inde magis sequitur; neque enim magis ille trahentem</TextUnit>
    <TextUnit id="990" loc="2.1.199">spernit et ignota credit de stirpe nepotum.</TextUnit>
    <TextUnit id="991" loc="2.1.200">mox ubi delicias et rari pignus amici</TextUnit>
    <TextUnit id="992" loc="2.1.201">sensit et amissi puerum solacia Blaesi,</TextUnit>
    <TextUnit id="993" loc="2.1.202">tollit humo magnaque ligat cervice diuque</TextUnit>
    <TextUnit id="994" loc="2.1.203">ipse manu gaudens vehit et, quae munera mollis</TextUnit>
    <TextUnit id="995" loc="2.1.204">Elysii, steriles ramos mutasque volucres</TextUnit>
    <TextUnit id="996" loc="2.1.205">porgit et obtunso pallentes germine flores.</TextUnit>
    <TextUnit id="997" loc="2.1.206">nee prohibet meminisse tui, sed pectora blandus</TextUnit>
    <TextUnit id="998" loc="2.1.207">miscet et alternum pueri partitur amorem.</TextUnit>
    <TextUnit id="999" loc="2.1.208">Hic finis rapto, quin tu iam vulnera sedas</TextUnit>
    <TextUnit id="1000" loc="2.1.209">et tollis mersum luctu caput? omnia functa</TextUnit>
    <TextUnit id="1001" loc="2.1.210">aut moritura vides: obeunt noctesque diesque</TextUnit>
    <TextUnit id="1002" loc="2.1.211">astraque, nec solidis prodest sua machina terris,</TextUnit>
    <TextUnit id="1003" loc="2.1.212">nam populus mortale genus plebisque caducae</TextUnit>
    <TextUnit id="1004" loc="2.1.213">quis fleat interitus? hos bella, hos aequora poscunt;</TextUnit>
    <TextUnit id="1005" loc="2.1.214">his amor exitio, furor his et saeva cupido,</TextUnit>
    <TextUnit id="1006" loc="2.1.215">ut sileain morbos; hos ora rigentia Brumae,</TextUnit>
    <TextUnit id="1007" loc="2.1.216">illos implacido letalis Sirius igni,</TextUnit>
    <TextUnit id="1008" loc="2.1.217">hos manet imbrifero pallens Autumnus hiatu.</TextUnit>
    <TextUnit id="1009" loc="2.1.218">quicquid init ortus, finem timet, ibimus omnes,</TextUnit>
    <TextUnit id="1010" loc="2.1.219">ibimus: immensis urnam quatit Aeacus umbris,</TextUnit>
    <TextUnit id="1011" loc="2.1.220">ast hic quem gemimus. felix hominesque deosque</TextUnit>
    <TextUnit id="1012" loc="2.1.221">et dubius casus et caecae lubrica vitae</TextUnit>
    <TextUnit id="1013" loc="2.1.222">effugit, immunis fatis, non ille rogavit,</TextUnit>
    <TextUnit id="1014" loc="2.1.223">non timuit meruitve mori: nos anxia plebes,</TextUnit>
    <TextUnit id="1015" loc="2.1.224">nos miseri, quibus unde dies suprema, quis aevi</TextUnit>
    <TextUnit id="1016" loc="2.1.225">exitus, incertum, quibus instet fulmen ab astris,</TextUnit>
    <TextUnit id="1017" loc="2.1.226">quae nubes fatale sonet, nil flecteris istis?</TextUnit>
    <TextUnit id="1018" loc="2.1.227">sed flectere libens, ades huc emissus ab atro</TextUnit>
    <TextUnit id="1019" loc="2.1.228">limine, cui soli cuncta impetrare facultas.</TextUnit>
    <TextUnit id="1020" loc="2.1.229">Glaucia 2—insontes animas nec portitor arcet</TextUnit>
    <TextUnit id="1021" loc="2.1.230">nee durae comes ille ferae—: tu pectora mulce,</TextUnit>
    <TextUnit id="1022" loc="2.1.231">tu prohibe manare genas noctesque beatas</TextUnit>
    <TextUnit id="1023" loc="2.1.232">dulcibus alloquiis et vivis vultibus imple,</TextUnit>
    <TextUnit id="1024" loc="2.1.233">et periisse nega. desolatamque sororem,</TextUnit>
    <TextUnit id="1025" loc="2.1.234">qui potes, et miseros perge insinuare parentes.</TextUnit>
    <TextUnit id="1026" loc="2.2.1">Est inter notos Sirenum nomine muros</TextUnit>
    <TextUnit id="1027" loc="2.2.2">saxaque Tyrrhenae templis onerata Minervae</TextUnit>
    <TextUnit id="1028" loc="2.2.3">celsa Dicarchei speculatrix villa profundi,</TextUnit>
    <TextUnit id="1029" loc="2.2.4">qua Bromio dilectus ager. collesque per altos</TextUnit>
    <TextUnit id="1030" loc="2.2.5">uritur et prelis non invidet uva Falernis.</TextUnit>
    <TextUnit id="1031" loc="2.2.6">huc me post patrii laetum quinquennia lustri,</TextUnit>
    <TextUnit id="1032" loc="2.2.7">cum stadio iam pigra quies canusque sederet</TextUnit>
    <TextUnit id="1033" loc="2.2.8">pulvis ad Ambracias conversa gymnade frondes,</TextUnit>
    <TextUnit id="1034" loc="2.2.9">trans gentile fretum placidi facundia Polli</TextUnit>
    <TextUnit id="1035" loc="2.2.10">detulit et nitidae iuvenilis gratia Pollae.</TextUnit>
    <TextUnit id="1036" loc="2.2.11">flectere iam cupidum gressus, qua limite noto</TextUnit>
    <TextUnit id="1037" loc="2.2.12">Appia longarum teritur regina viarum.</TextUnit>
    <TextUnit id="1038" loc="2.2.13">Sed iuvere morae, placido lunata recessi!</TextUnit>
    <TextUnit id="1039" loc="2.2.14">hinc atque hinc curvas perrumpunt aequora rupes,</TextUnit>
    <TextUnit id="1040" loc="2.2.15">dat natura locum montique intervenit unum</TextUnit>
    <TextUnit id="1041" loc="2.2.16">litus et in terras scopulis pendentibus exit.</TextUnit>
    <TextUnit id="1042" loc="2.2.17">gratia prima loci, gemina testudine fumant</TextUnit>
    <TextUnit id="1043" loc="2.2.18">balnea, et e terris occurrit dulcis amaro</TextUnit>
    <TextUnit id="1044" loc="2.2.19">nympha mari. levis hic Phorci chorus udaque crines</TextUnit>
    <TextUnit id="1045" loc="2.2.20">Cymodoce viridisque cupit Galatea lavari.</TextUnit>
    <TextUnit id="1046" loc="2.2.21">ante domum tumidae moderator caerulus undae</TextUnit>
    <TextUnit id="1047" loc="2.2.22">excubat, innocui custos laris: huius amico</TextUnit>
    <TextUnit id="1048" loc="2.2.23">spumant templa salo. felicia rura tuetur</TextUnit>
    <TextUnit id="1049" loc="2.2.24">Alcides; gaudet gemino sub numine portus:</TextUnit>
    <TextUnit id="1050" loc="2.2.25">hic servat terras, hic saevis fluctibus obstat.</TextUnit>
    <TextUnit id="1051" loc="2.2.26">mira quies pelagi: ponunt hic lassa furorem</TextUnit>
    <TextUnit id="1052" loc="2.2.27">aequora, et insani spirant clementius austri,</TextUnit>
    <TextUnit id="1053" loc="2.2.28">hic praeceps minus audet hiems, nulloque tumultu</TextUnit>
    <TextUnit id="1054" loc="2.2.29">stagna modesta iacent dominique imitantia mores.</TextUnit>
    <TextUnit id="1055" loc="2.2.30">Inde per obliquas erepit porticus arces,</TextUnit>
    <TextUnit id="1056" loc="2.2.31">urbis opus, longoque domat saxa aspera dorso,</TextUnit>
    <TextUnit id="1057" loc="2.2.32">qua prius obscuro permixti pulvere soles</TextUnit>
    <TextUnit id="1058" loc="2.2.33">et feritas inamoena viae, nunc ire voluptas:</TextUnit>
    <TextUnit id="1059" loc="2.2.34">qualis, si subeas Ephyres Baccheidos altum</TextUnit>
    <TextUnit id="1060" loc="2.2.35">culmen, ab Inoo fert semita tecta Lechaeo.</TextUnit>
    <TextUnit id="1061" loc="2.2.36">Non, mihi si cunctos Helicon indulgeat amnes</TextUnit>
    <TextUnit id="1062" loc="2.2.37">et superet Pimplea sitim largeque volantis</TextUnit>
    <TextUnit id="1063" loc="2.2.38">ungula sedet equi reseretque arcana pudicos</TextUnit>
    <TextUnit id="1064" loc="2.2.39">Phemonoe fontes vel quos meus auspice Phoebo</TextUnit>
    <TextUnit id="1065" loc="2.2.40">altius immersa turbavit Pollius urna,</TextUnit>
    <TextUnit id="1066" loc="2.2.41">innumeras valeam species cultusque locorum</TextUnit>
    <TextUnit id="1067" loc="2.2.42">Pieriis aequare modis, vix ordine longo</TextUnit>
    <TextUnit id="1068" loc="2.2.43">suffecere oculi, vix, dum per singula ducor,</TextUnit>
    <TextUnit id="1069" loc="2.2.44">suffecere gradus, quae rerum turba! locine</TextUnit>
    <TextUnit id="1070" loc="2.2.45">ingenium an domini mirer prius? haec domus ortus</TextUnit>
    <TextUnit id="1071" loc="2.2.46">aspicit et Phoebi tenerum iubar; illa cadentem</TextUnit>
    <TextUnit id="1072" loc="2.2.47">detinet exactamque negat dimittere lucem,</TextUnit>
    <TextUnit id="1073" loc="2.2.48">cum iam fessa dies et in aequora montis opaci</TextUnit>
    <TextUnit id="1074" loc="2.2.49">umbra cadit vitreoque natant praetoria ponto,</TextUnit>
    <TextUnit id="1075" loc="2.2.50">haec pelagi clamore fremunt, haec tecta sonoros</TextUnit>
    <TextUnit id="1076" loc="2.2.51">ignorant fluctus terraeque silentia malunt.</TextUnit>
    <TextUnit id="1077" loc="2.2.52">his favit natura locis, hic victa colenti</TextUnit>
    <TextUnit id="1078" loc="2.2.53">cessit et ignotos docilis mansuevit in usus.</TextUnit>
    <TextUnit id="1079" loc="2.2.54">mons erat hic, ubi plana vides; et lustra fuerunt,</TextUnit>
    <TextUnit id="1080" loc="2.2.55">quae nunc tecta subis; ubi nunc nemora ardua cernis,</TextUnit>
    <TextUnit id="1081" loc="2.2.56">hic nec terra fuit: domuit possessor, et illum</TextUnit>
    <TextUnit id="1082" loc="2.2.57">formantem rupes expugnantemque secuta</TextUnit>
    <TextUnit id="1083" loc="2.2.58">gaudet humus, nunc cerne iugum discentia saxa</TextUnit>
    <TextUnit id="1084" loc="2.2.59">intrantesque domos iussumque recedere montem,</TextUnit>
    <TextUnit id="1085" loc="2.2.60">iam Methymnaei vatis manus et chelys una</TextUnit>
    <TextUnit id="1086" loc="2.2.61">Thebais et Getici cedat tibi gloria plectri:</TextUnit>
    <TextUnit id="1087" loc="2.2.62">et tu saxa moves, et te nemora alta sequuntur.</TextUnit>
    <TextUnit id="1088" loc="2.2.63">Quid referam veteres ceraeque aerisque figuras,</TextUnit>
    <TextUnit id="1089" loc="2.2.64">si quid Apellei gaudent animasse colores,</TextUnit>
    <TextUnit id="1090" loc="2.2.65">si quid adhuc vacua, tamen admirabile, Pisa</TextUnit>
    <TextUnit id="1091" loc="2.2.66">Phidiacae rasere manus, quod ab arte Myronis</TextUnit>
    <TextUnit id="1092" loc="2.2.67">aut Polycliteo iussum est quod vivere caelo,</TextUnit>
    <TextUnit id="1093" loc="2.2.68">aeraque ab Isthmiacis auro potiora favillis,</TextUnit>
    <TextUnit id="1094" loc="2.2.69">ora ducum ac vatum sapientumque ora priorum,</TextUnit>
    <TextUnit id="1095" loc="2.2.70">quos tibi cura sequi, quos toto pectore sentis,</TextUnit>
    <TextUnit id="1096" loc="2.2.71">expers curarum atque animum virtute quieta</TextUnit>
    <TextUnit id="1097" loc="2.2.72">compositus semperque tuus? quid mille revolvam</TextUnit>
    <TextUnit id="1098" loc="2.2.73">culmina visendique vices? sua cuique voluptas</TextUnit>
    <TextUnit id="1099" loc="2.2.74">atque omni proprium thalamo mare, transque iacentem</TextUnit>
    <TextUnit id="1100" loc="2.2.75">Nerea diversis servit sua terra fenestris:</TextUnit>
    <TextUnit id="1101" loc="2.2.76">haec videt Inarimen, illinc Prochyta aspera paret;</TextUnit>
    <TextUnit id="1102" loc="2.2.77">armiger hac magni patet Hectoris, inde malignum</TextUnit>
    <TextUnit id="1103" loc="2.2.78">aera respirat pelago circumflua Nesis;</TextUnit>
    <TextUnit id="1104" loc="2.2.79">inde vagis omen felix Euploea carinis</TextUnit>
    <TextUnit id="1105" loc="2.2.80">quaeque ferit curvos exserta Megalia fluctus,</TextUnit>
    <TextUnit id="1106" loc="2.2.81">angitur et domino contra recubante proculque</TextUnit>
    <TextUnit id="1107" loc="2.2.82">Surrentina tuus spectat praetoria Limon.</TextUnit>
    <TextUnit id="1108" loc="2.2.83">una tamen cunctis, procul eminet una diaetis,</TextUnit>
    <TextUnit id="1109" loc="2.2.84">quae tibi Parthenopen derecto limite ponti</TextUnit>
    <TextUnit id="1110" loc="2.2.85">ingerit: hic Grais penitus delecta metallis</TextUnit>
    <TextUnit id="1111" loc="2.2.86">saxa; quod Eoae respergit vena Syenes,</TextUnit>
    <TextUnit id="1112" loc="2.2.87">Synnade quod maesta Phrygiae fodere secures</TextUnit>
    <TextUnit id="1113" loc="2.2.88">per Cybeles lugentis agros, ubi marmore picto</TextUnit>
    <TextUnit id="1114" loc="2.2.89">candida purpureo distinguitur area gyro;</TextUnit>
    <TextUnit id="1115" loc="2.2.90">hic et Amyclaei caesum de monte Lycurgi</TextUnit>
    <TextUnit id="1116" loc="2.2.91">quod viret et molles imitatur rupibus herbas,</TextUnit>
    <TextUnit id="1117" loc="2.2.92">hic Nomadum lucent flaventia saxa Thasosque</TextUnit>
    <TextUnit id="1118" loc="2.2.93">et Chios et gaudens fluctus spectare Carystos:</TextUnit>
    <TextUnit id="1119" loc="2.2.94">omnia Chalcidicas turres obversa salutant,</TextUnit>
    <TextUnit id="1120" loc="2.2.95">macte animo, quod Graia probas, quod Graia frequentas</TextUnit>
    <TextUnit id="1121" loc="2.2.96">arva: nec invideant quae te genuere Dicarchi</TextUnit>
    <TextUnit id="1122" loc="2.2.97">moenia! nos docto melius potiemur alumno.</TextUnit>
    <TextUnit id="1123" loc="2.2.98">Quid nunc ruris opes pontoque novalia dicam</TextUnit>
    <TextUnit id="1124" loc="2.2.99">iniecta et madidas Baccheo nectare rupes?</TextUnit>
    <TextUnit id="1125" loc="2.2.100">saepe per autumnum iam pubescente Lyaeo</TextUnit>
    <TextUnit id="1126" loc="2.2.101">conscendit scopulos noctisque occulta sub umbra</TextUnit>
    <TextUnit id="1127" loc="2.2.102">palmite maturo rorantia lumina tersit</TextUnit>
    <TextUnit id="1128" loc="2.2.103">Nereis et dulces rapuit de collibus uvas.</TextUnit>
    <TextUnit id="1129" loc="2.2.104">saepe et vicino sparsa est vindemia fluctu,</TextUnit>
    <TextUnit id="1130" loc="2.2.105">et Satyri cecidere vadis, nudamque per undas</TextUnit>
    <TextUnit id="1131" loc="2.2.106">Dorida montani cupierunt prendere Panes.</TextUnit>
    <TextUnit id="1132" loc="2.2.107">Sis felix, tellus, dominis ambobus in annos</TextUnit>
    <TextUnit id="1133" loc="2.2.108">Mygdonii Pyliique senis nec nobile mutes</TextUnit>
    <TextUnit id="1134" loc="2.2.109">servitium, nec te cultu Tirynthia vincat</TextUnit>
    <TextUnit id="1135" loc="2.2.110">aula Dicarcheique sinus, nec saepius isti</TextUnit>
    <TextUnit id="1136" loc="2.2.111">blanda Therapnaei placent vineta Galaesi.</TextUnit>
    <TextUnit id="1137" loc="2.2.112">hic ubi Pierias exercet Pollius artes,</TextUnit>
    <TextUnit id="1138" loc="2.2.113">seu volvit monitus, quos dat Gargettius auctor,</TextUnit>
    <TextUnit id="1139" loc="2.2.114">seu nostram quatit ille chelyn seu dissona nectit</TextUnit>
    <TextUnit id="1140" loc="2.2.115">carmina sive minax ultorem stringit iambon:</TextUnit>
    <TextUnit id="1141" loc="2.2.116">hinc levis e scopulis meliora ad carmina Siren</TextUnit>
    <TextUnit id="1142" loc="2.2.117">advolat, hinc motis audit Tritonia cristis.</TextUnit>
    <TextUnit id="1143" loc="2.2.118">tune rapidi ponunt flatus, maria ipsa vetantur</TextUnit>
    <TextUnit id="1144" loc="2.2.119">obstrepere, emergunt pelago doctamque trahuntur</TextUnit>
    <TextUnit id="1145" loc="2.2.120">ad chelyn et blandi scopulis delphines aderrant.</TextUnit>
    <TextUnit id="1146" loc="2.2.121">Vive, Midae gazis et Lydo ditior auro,</TextUnit>
    <TextUnit id="1147" loc="2.2.122">Troica et Euphratae supra diademata felix,</TextUnit>
    <TextUnit id="1148" loc="2.2.123">quem non ambigui fasces, non mobile vulgus,</TextUnit>
    <TextUnit id="1149" loc="2.2.124">non leges, non castra ferent, qui pectore magno</TextUnit>
    <TextUnit id="1150" loc="2.2.125">spemque metumque domas voto sublimior omni,</TextUnit>
    <TextUnit id="1151" loc="2.2.126">exemptus fatis indignantemque refellens</TextUnit>
    <TextUnit id="1152" loc="2.2.127">Fortunam; dubio quem non in turbine rerum</TextUnit>
    <TextUnit id="1153" loc="2.2.128">deprendet suprema dies, sed abire paratum</TextUnit>
    <TextUnit id="1154" loc="2.2.129">ac plenum vita. nos. vilis turba, caducis</TextUnit>
    <TextUnit id="1155" loc="2.2.130">deservire bonis semperque optare parati,</TextUnit>
    <TextUnit id="1156" loc="2.2.131">spargimur in casus: celsa tu mentis ab arce</TextUnit>
    <TextUnit id="1157" loc="2.2.132">despicis errantes humanaque gaudia rides,</TextUnit>
    <TextUnit id="1158" loc="2.2.133">tempus erat. eum te geminae suffragia terrae</TextUnit>
    <TextUnit id="1159" loc="2.2.134">diriperent celsusque duas veherere per urbes,</TextUnit>
    <TextUnit id="1160" loc="2.2.135">inde Dicarcheis multum venerande colonis,</TextUnit>
    <TextUnit id="1161" loc="2.2.136">hine adscite meis, pariterque his largus et illis</TextUnit>
    <TextUnit id="1162" loc="2.2.137">ac iuvenile calens plectrique errore superbus,</TextUnit>
    <TextUnit id="1163" loc="2.2.138">at nunc discussa rerum caligine verum</TextUnit>
    <TextUnit id="1164" loc="2.2.139">aspicis—illo alii rursus iactantur in alto—,</TextUnit>
    <TextUnit id="1165" loc="2.2.140">et tua securos portus placidamque quietem</TextUnit>
    <TextUnit id="1166" loc="2.2.141">intravit non quassa ratis, sic perge nee umquam</TextUnit>
    <TextUnit id="1167" loc="2.2.142">emeritam in nostras puppem dimitte procellas.</TextUnit>
    <TextUnit id="1168" loc="2.2.143">tuque, nurus inter longe praedocta Latinas</TextUnit>
    <TextUnit id="1169" loc="2.2.148">parque viro mentem, cui non praecordia curae,</TextUnit>
    <TextUnit id="1170" loc="2.2.149">non frontem vertere minae, sed candida semper</TextUnit>
    <TextUnit id="1171" loc="2.2.150">gaudia et in vultu curarum ignara voluptas;</TextUnit>
    <TextUnit id="1172" loc="2.2.151">non tibi sepositas infelix strangulat arca</TextUnit>
    <TextUnit id="1173" loc="2.2.152">divitias avidique animum dispendia torquent</TextUnit>
    <TextUnit id="1174" loc="2.2.153">fenoris: expositi census et docta fruendi</TextUnit>
    <TextUnit id="1175" loc="2.2.154">temperies. non ulla deo meliore cohaerent</TextUnit>
    <TextUnit id="1176" loc="2.2.155">pectora, non alias docuit Concordia mentes.</TextUnit>
    <TextUnit id="1177" loc="2.2.143">discite securi, quorum de pectore mixtae</TextUnit>
    <TextUnit id="1178" loc="2.2.144">in longum coiere faces sanetusque pudicae</TextUnit>
    <TextUnit id="1179" loc="2.2.145">servat amicitiae leges amor. ite per annos</TextUnit>
    <TextUnit id="1180" loc="2.2.146">saeculaque et priscae titulos praecedite famae.</TextUnit>
    <TextUnit id="1181" loc="2.3.1">Stat, quae perspicuas nitidi Melioris opacet</TextUnit>
    <TextUnit id="1182" loc="2.3.2">arbor aquas complexa lacus, quae robore ab imo</TextUnit>
    <TextUnit id="1183" loc="2.3.3">incurvata vadis redit inde cacumine recto</TextUnit>
    <TextUnit id="1184" loc="2.3.4">ardua, ceu mediis iterum nascatur ab undis</TextUnit>
    <TextUnit id="1185" loc="2.3.5">atque habitet vitreum tacitis radicibus amnem.</TextUnit>
    <TextUnit id="1186" loc="2.3.6">quid Phoebum tam parva rogem? vos dicite causas,</TextUnit>
    <TextUnit id="1187" loc="2.3.7">Naides. et faciles, satis est, date carmina Fauni.</TextUnit>
    <TextUnit id="1188" loc="2.3.8">Nympharum tenerae fugiebant Pana catervae;</TextUnit>
    <TextUnit id="1189" loc="2.3.9">ille quidem it, cunctas tamquam velit, et tamen unam</TextUnit>
    <TextUnit id="1190" loc="2.3.10">in Pholoen. silvis haec fluminibusque sequentis</TextUnit>
    <TextUnit id="1191" loc="2.3.11">nunc hirtos gressus, nunc improba cornua vitat,</TextUnit>
    <TextUnit id="1192" loc="2.3.12">iamque et belligerum Iani nemus atraque Caci</TextUnit>
    <TextUnit id="1193" loc="2.3.13">rura Quirinalesque fuga suspensa per agros</TextUnit>
    <TextUnit id="1194" loc="2.3.14">Caelica tesca subit; ibi demum victa labore,</TextUnit>
    <TextUnit id="1195" loc="2.3.15">fessa metu, qua nunc placidi Melioris aperti</TextUnit>
    <TextUnit id="1196" loc="2.3.16">stant sine fraude lares, flavos collegit amictus</TextUnit>
    <TextUnit id="1197" loc="2.3.17">artius et niveae posuit se margine ripae,</TextUnit>
    <TextUnit id="1198" loc="2.3.18">insequitur velox pecorum deus et sua credit</TextUnit>
    <TextUnit id="1199" loc="2.3.19">conubia; ardenti ianuam suspiria librat</TextUnit>
    <TextUnit id="1200" loc="2.3.20">pectore, iam praedae levis imminet, ecce citatos</TextUnit>
    <TextUnit id="1201" loc="2.3.21">advertit Diana gradus, dum per iuga septem</TextUnit>
    <TextUnit id="1202" loc="2.3.22">errat Aventinaeque legit vestigia cervae.</TextUnit>
    <TextUnit id="1203" loc="2.3.23">paenituit vidisse deam. conversaque fidas</TextUnit>
    <TextUnit id="1204" loc="2.3.24">ad comites: "numquamne avidis arcebo rapinis</TextUnit>
    <TextUnit id="1205" loc="2.3.25">hoc petulans foedumque pecus, semperque pudici</TextUnit>
    <TextUnit id="1206" loc="2.3.26">decrescet mihi turba chori?" sic deinde locuta</TextUnit>
    <TextUnit id="1207" loc="2.3.27">depromit pharetra telum breve, quod neque flexis</TextUnit>
    <TextUnit id="1208" loc="2.3.28">cornibus aut solito torquet stridore, sed una</TextUnit>
    <TextUnit id="1209" loc="2.3.29">emisit contenta manu laevamque soporae</TextUnit>
    <TextUnit id="1210" loc="2.3.30">Naidos aversa fertur tetigisse sagitta.</TextUnit>
    <TextUnit id="1211" loc="2.3.31">illa diem pariter surgens hostemque protervum</TextUnit>
    <TextUnit id="1212" loc="2.3.32">vidit et in fontem, niveos ne panderet artus,</TextUnit>
    <TextUnit id="1213" loc="2.3.33">sic tota cum veste ruit. stagnisque sub altis</TextUnit>
    <TextUnit id="1214" loc="2.3.34">Pana sequi credens ima latus implicat alga.</TextUnit>
    <TextUnit id="1215" loc="2.3.35">quid faceret subito deceptus praedo? nec altis</TextUnit>
    <TextUnit id="1216" loc="2.3.36">credere corpus aquis hirtae sibi conscius audet</TextUnit>
    <TextUnit id="1217" loc="2.3.37">pellis et a tenero nandi rudis: omnia questus,</TextUnit>
    <TextUnit id="1218" loc="2.3.38">immitem Bromium, stagna invida et invida tela,</TextUnit>
    <TextUnit id="1219" loc="2.3.39">primaevam visu platanum, cui longa propago</TextUnit>
    <TextUnit id="1220" loc="2.3.40">innumeraeque manus et iturus in aethera vertex,</TextUnit>
    <TextUnit id="1221" loc="2.3.41">deposuit iuxta vivamque adgessit harenam</TextUnit>
    <TextUnit id="1222" loc="2.3.42">optatisque aspergit aquis et talia mandat:</TextUnit>
    <TextUnit id="1223" loc="2.3.43">"vive diu nostri pignus memorabile voti,</TextUnit>
    <TextUnit id="1224" loc="2.3.44">arbor, et haec durae latebrosa cubilia nymphae</TextUnit>
    <TextUnit id="1225" loc="2.3.45">tu saltem declinis ama, preme frondibus undam.</TextUnit>
    <TextUnit id="1226" loc="2.3.46">illa quidem meruit, sed ne, precor, igne superno</TextUnit>
    <TextUnit id="1227" loc="2.3.47">aestuet aut dura feriatur grandine; tantum</TextUnit>
    <TextUnit id="1228" loc="2.3.48">spargere tu laticem et foliis turbare memento.</TextUnit>
    <TextUnit id="1229" loc="2.3.49">tunc ego teque diu recolam dominamque benignae</TextUnit>
    <TextUnit id="1230" loc="2.3.50">sedis et inlaesa tutabor utramque senecta,</TextUnit>
    <TextUnit id="1231" loc="2.3.51">ut Iovis, ut Phoebi frondes, ut discolor umbra</TextUnit>
    <TextUnit id="1232" loc="2.3.52">populus et nostrae stupeant tua germina pinus."</TextUnit>
    <TextUnit id="1233" loc="2.3.53">sic ait. illa dei veteres animata calores</TextUnit>
    <TextUnit id="1234" loc="2.3.54">uberibus stagnis obliquo pendula trunco</TextUnit>
    <TextUnit id="1235" loc="2.3.55">incubat atque umbris scrutatur amantibus undas,</TextUnit>
    <TextUnit id="1236" loc="2.3.56">sperat et amplexus, sed aquarum spiritus arcet</TextUnit>
    <TextUnit id="1237" loc="2.3.57">nec patitur tactus, tandem eluctata sub auras</TextUnit>
    <TextUnit id="1238" loc="2.3.58">libratur fundo rursusque enode cacumen</TextUnit>
    <TextUnit id="1239" loc="2.3.59">ingeniosa levat, veluti descendat in imos</TextUnit>
    <TextUnit id="1240" loc="2.3.60">stirpe lacus alia. iam nec Phoebeia Nais</TextUnit>
    <TextUnit id="1241" loc="2.3.61">odit et exclusos invitat gurgite ramos</TextUnit>
    <TextUnit id="1242" loc="2.3.62">Haec tibi parva quidem genitali luce paramus</TextUnit>
    <TextUnit id="1243" loc="2.3.63">dona, sed ingenti forsan victura sub aevo.</TextUnit>
    <TextUnit id="1244" loc="2.3.64">tu, cuius placido posuere in pectore sedem</TextUnit>
    <TextUnit id="1245" loc="2.3.65">blandus honos hilarisque tamen cum pondere virtus,</TextUnit>
    <TextUnit id="1246" loc="2.3.66">cui nec pigra quies nec iniqua potentia nec spes</TextUnit>
    <TextUnit id="1247" loc="2.3.67">improba, sed medius per honesta et dulcia limes,</TextUnit>
    <TextUnit id="1248" loc="2.3.68">incorrupte fidem nullosque experte tumultus</TextUnit>
    <TextUnit id="1249" loc="2.3.69">et secrete, palam quom digeris ordine vitam,</TextUnit>
    <TextUnit id="1250" loc="2.3.70">idem auri facilis contemptor et optimus idem</TextUnit>
    <TextUnit id="1251" loc="2.3.71">cornere divitias opibusque immittere lucem:</TextUnit>
    <TextUnit id="1252" loc="2.3.72">hac longum florens animi morumque iuventa</TextUnit>
    <TextUnit id="1253" loc="2.3.73">Iliacos aequare senes et vincere persta,</TextUnit>
    <TextUnit id="1254" loc="2.3.74">quos pater Elysium, genetrix quos detulit annos:</TextUnit>
    <TextUnit id="1255" loc="2.3.75">hoc illi duras exoravere sorores,</TextUnit>
    <TextUnit id="1256" loc="2.3.76">hoc, quae te sub teste situm fugitura tacentem</TextUnit>
    <TextUnit id="1257" loc="2.3.77">ardua magnanimi revirescet gloria Blaesi.</TextUnit>
    <TextUnit id="1258" loc="2.4.1">Psittace, dux volucrum, domini facunda voluptas,</TextUnit>
    <TextUnit id="1259" loc="2.4.2">humanae sollers imitator, psittace, linguae,</TextUnit>
    <TextUnit id="1260" loc="2.4.3">quis tua tam subito praeclusit murmura fato?</TextUnit>
    <TextUnit id="1261" loc="2.4.4">hesternas, miserande, dapes moriturus inisti</TextUnit>
    <TextUnit id="1262" loc="2.4.5">nobiscum, et gratae carpentem munera mensae</TextUnit>
    <TextUnit id="1263" loc="2.4.6">errantemque toris mediae plus tempore noctis</TextUnit>
    <TextUnit id="1264" loc="2.4.7">vidimus, adfatus etiam meditataque verba</TextUnit>
    <TextUnit id="1265" loc="2.4.8">reddideras. at nunc aeterna silentia Lethes</TextUnit>
    <TextUnit id="1266" loc="2.4.9">ille canorus habes, cedat Phaethontia vulgi</TextUnit>
    <TextUnit id="1267" loc="2.4.10">fabula: non soli celebrant sua funera cygni.</TextUnit>
    <TextUnit id="1268" loc="2.4.11">At tibi quanta domus rutila testudine fulgens,</TextUnit>
    <TextUnit id="1269" loc="2.4.12">conexusque ebori virgarum argenteus ordo,</TextUnit>
    <TextUnit id="1270" loc="2.4.13">argutumque tuo stridentia limina cornu,</TextUnit>
    <TextUnit id="1271" loc="2.4.14">et, querulae iam sponte, fores! vacat ille beatus</TextUnit>
    <TextUnit id="1272" loc="2.4.15">carcer et augusti nusquam convicia tecti!</TextUnit>
    <TextUnit id="1273" loc="2.4.16">Huc doctae stipentur aves, quis nobile fandi</TextUnit>
    <TextUnit id="1274" loc="2.4.17">ius Natura dedit: plangat Phoebeius ales</TextUnit>
    <TextUnit id="1275" loc="2.4.18">auditasque memor penitus dimittere voces</TextUnit>
    <TextUnit id="1276" loc="2.4.19">sturnus et Aonio versae certamine picae,</TextUnit>
    <TextUnit id="1277" loc="2.4.20">quique refert iungens iterata vocabula perdix,</TextUnit>
    <TextUnit id="1278" loc="2.4.21">et quae Bistonio queritur soror orba cubili:</TextUnit>
    <TextUnit id="1279" loc="2.4.22">ferte simul gemitus cognataque ducite flammis</TextUnit>
    <TextUnit id="1280" loc="2.4.23">funera et hoc cunctae miserandum addiscite carmen:</TextUnit>
    <TextUnit id="1281" loc="2.4.24">"Occidit aeriae celeberrima gloria gentis</TextUnit>
    <TextUnit id="1282" loc="2.4.25">psittacus, ille plagae viridis regnator Eoae;</TextUnit>
    <TextUnit id="1283" loc="2.4.26">quem non gemmata volucris Iunonia cauda</TextUnit>
    <TextUnit id="1284" loc="2.4.27">vinceret aspectu, gelidi non Phasidis ales,</TextUnit>
    <TextUnit id="1285" loc="2.4.28">nec quas umenti Numidae rapuere sub austro,</TextUnit>
    <TextUnit id="1286" loc="2.4.29">ille salutator regum nomenque locutus</TextUnit>
    <TextUnit id="1287" loc="2.4.30">Caesareum et queruli quondam vice functus amici,</TextUnit>
    <TextUnit id="1288" loc="2.4.31">nunc conviva levis monstrataque reddere verba</TextUnit>
    <TextUnit id="1289" loc="2.4.32">tam facilis! quo tu, Melior dilecte, recluso</TextUnit>
    <TextUnit id="1290" loc="2.4.33">numquam solus eras. at non inglorius umbris</TextUnit>
    <TextUnit id="1291" loc="2.4.34">mittitur: Assyrio cineres adolentur amomo</TextUnit>
    <TextUnit id="1292" loc="2.4.35">et tenues Arabum respirant gramine plumae</TextUnit>
    <TextUnit id="1293" loc="2.4.36">Sicaniisque crocis; senio nec fessus inerti</TextUnit>
    <TextUnit id="1294" loc="2.4.37">scandet odoratos Phoenix felicior ignes."</TextUnit>
    <TextUnit id="1295" loc="2.5.1">Quid tibi nunc strata mansuescere profuit ira?</TextUnit>
    <TextUnit id="1296" loc="2.5.2">quid scelus humanasque animo dediscere caedes</TextUnit>
    <TextUnit id="1297" loc="2.5.3">imperiumque pati et domino parere minori?</TextUnit>
    <TextUnit id="1298" loc="2.5.4">quid? quod abire domo rursusque in claustra reverti</TextUnit>
    <TextUnit id="1299" loc="2.5.5">suetus et a capta iam sponte recedere praeda</TextUnit>
    <TextUnit id="1300" loc="2.5.6">insertasque manus laxo dimittere morsu?</TextUnit>
    <TextUnit id="1301" loc="2.5.7">occidis, altarum vastator docte ferarum,</TextUnit>
    <TextUnit id="1302" loc="2.5.8">non grege Massylo curvaque indagine clausus,</TextUnit>
    <TextUnit id="1303" loc="2.5.9">non formidato supra venabula saltu</TextUnit>
    <TextUnit id="1304" loc="2.5.10">incitus aut caeco foveae deceptus hiatu,</TextUnit>
    <TextUnit id="1305" loc="2.5.11">sed victus fugiente fera. stat cardine aperto</TextUnit>
    <TextUnit id="1306" loc="2.5.12">infelix cavea et clausas circum undique portas</TextUnit>
    <TextUnit id="1307" loc="2.5.13">hoc licuisse nefas placidi tumuere leones,</TextUnit>
    <TextUnit id="1308" loc="2.5.14">tum cunctis cecidere iubae, puduitque relatum</TextUnit>
    <TextUnit id="1309" loc="2.5.15">aspicere, et totas duxere in lumina frontes.</TextUnit>
    <TextUnit id="1310" loc="2.5.16">at non te primo fusum novus obruit ictu</TextUnit>
    <TextUnit id="1311" loc="2.5.17">ille pudor: mansere animi, virtusque cadenti</TextUnit>
    <TextUnit id="1312" loc="2.5.18">a media iam morte redit, nec protinus omnes</TextUnit>
    <TextUnit id="1313" loc="2.5.19">terga dedere minae, sicut sibi conscius alti</TextUnit>
    <TextUnit id="1314" loc="2.5.20">vulneris adversum moriens it miles in hostem</TextUnit>
    <TextUnit id="1315" loc="2.5.21">attollitque manum et ferro labente minatur:</TextUnit>
    <TextUnit id="1316" loc="2.5.22">sic piger ille gradu solitoque exutus honore</TextUnit>
    <TextUnit id="1317" loc="2.5.23">firmat hians oculos animamque hostemque requirit.</TextUnit>
    <TextUnit id="1318" loc="2.5.24">Magna tamen subiti tecum solacia leti,</TextUnit>
    <TextUnit id="1319" loc="2.5.25">victe. feres, quod te maesti populusque patresque,</TextUnit>
    <TextUnit id="1320" loc="2.5.26">ceu notus caderes tristi gladiator harena,</TextUnit>
    <TextUnit id="1321" loc="2.5.27">ingemuere mori; magni quod Caesaris ora</TextUnit>
    <TextUnit id="1322" loc="2.5.28">inter tot Scythicas Libycasque, et litore Rheni</TextUnit>
    <TextUnit id="1323" loc="2.5.29">et Pharia de gente feras, quas perdere vile est,</TextUnit>
    <TextUnit id="1324" loc="2.5.30">unius amissi tetigit iactura leonis.</TextUnit>
    <TextUnit id="1325" loc="2.6.1">Saeve nimis, lacrimis quisquis discrimina ponis</TextUnit>
    <TextUnit id="1326" loc="2.6.2">lugendique modos, miserum est primaeva parenti</TextUnit>
    <TextUnit id="1327" loc="2.6.3">pignora surgentesque—nefas!—accendere natos;</TextUnit>
    <TextUnit id="1328" loc="2.6.4">durum et deserti praerepta coniuge partem</TextUnit>
    <TextUnit id="1329" loc="2.6.5">conclamare tori, maesta et lamenta sororum</TextUnit>
    <TextUnit id="1330" loc="2.6.6">et fratrum gemitus: alte tamen ac procul intrat</TextUnit>
    <TextUnit id="1331" loc="2.6.7">altius in sensus maioraque vulnera vincit</TextUnit>
    <TextUnit id="1332" loc="2.6.8">plaga minor, famulum—quia rerum nomina caeca</TextUnit>
    <TextUnit id="1333" loc="2.6.9">sic miscet Fortuna manu nec pectora novit—,</TextUnit>
    <TextUnit id="1334" loc="2.6.10">sed famulum gemis, Urse, pium, sed amore fideque</TextUnit>
    <TextUnit id="1335" loc="2.6.11">has meritum lacrimas, cui maior stemmate iuncto</TextUnit>
    <TextUnit id="1336" loc="2.6.12">libertas ex mente fuit. ne comprime fletus,</TextUnit>
    <TextUnit id="1337" loc="2.6.13">ne pudeat; rumpat frenos dolor iste diesque,</TextUnit>
    <TextUnit id="1338" loc="2.6.14">si tam dura placent—hominem gemis—heu mihi! subdo</TextUnit>
    <TextUnit id="1339" loc="2.6.15">ipse faces—, hominem, Urse, tuum, cui dulce volenti</TextUnit>
    <TextUnit id="1340" loc="2.6.16">servitium, cui triste nihil, qui sponte sibique</TextUnit>
    <TextUnit id="1341" loc="2.6.17">imperiosus erat. quisnam haec in funera missos</TextUnit>
    <TextUnit id="1342" loc="2.6.18">castiget luctus? gemit inter bella peremptum</TextUnit>
    <TextUnit id="1343" loc="2.6.19">Parthus equum, fidosque canes flevere Molossi,</TextUnit>
    <TextUnit id="1344" loc="2.6.20">et volucres habuere rogum cervusque Maronem.</TextUnit>
    <TextUnit id="1345" loc="2.6.21">quid, si nec famulus? vidi ipse habitusque notavi</TextUnit>
    <TextUnit id="1346" loc="2.6.22">te tantum cupientis erum; sed maior in ore</TextUnit>
    <TextUnit id="1347" loc="2.6.23">spiritus et tenero manifesti in sanguine mores.</TextUnit>
    <TextUnit id="1348" loc="2.6.24">optarent multum Graiae cuperentque Latinae</TextUnit>
    <TextUnit id="1349" loc="2.6.25">sic peperisse nurus, non talem Cressa superbum</TextUnit>
    <TextUnit id="1350" loc="2.6.26">callida sollicito revocavit Thesea filo,</TextUnit>
    <TextUnit id="1351" loc="2.6.27">nec Paris Oebalios talis visurus amores</TextUnit>
    <TextUnit id="1352" loc="2.6.28">rusticus invitas deiecit in aequora pinus.</TextUnit>
    <TextUnit id="1353" loc="2.6.29">non fallo aut cantus adsueta licentia ducit:</TextUnit>
    <TextUnit id="1354" loc="2.6.30">vidi et adhuc video, qualem nec bella canentem</TextUnit>
    <TextUnit id="1355" loc="2.6.31">litore virgineo Thetis occultavit Achillen,</TextUnit>
    <TextUnit id="1356" loc="2.6.32">nec circum saevi fugientem moenia Phoebi</TextUnit>
    <TextUnit id="1357" loc="2.6.33">Troilon Haemoniae deprendit lancea dextrae.</TextUnit>
    <TextUnit id="1358" loc="2.6.34">qualis eras! procul en cunctis puerisque virisque</TextUnit>
    <TextUnit id="1359" loc="2.6.35">pulchrior et tantum domino minor! illius unus</TextUnit>
    <TextUnit id="1360" loc="2.6.36">ante decor, quantum praecedit clara minores</TextUnit>
    <TextUnit id="1361" loc="2.6.37">luna faces quantumque alios premit. Hesperos ignes.</TextUnit>
    <TextUnit id="1362" loc="2.6.38">non tibi femineum vultu decus oraque supra</TextUnit>
    <TextUnit id="1363" loc="2.6.39">mollis honos, quales dubiae post crimina formae</TextUnit>
    <TextUnit id="1364" loc="2.6.40">de sexu transire iubent, torvoque virilis</TextUnit>
    <TextUnit id="1365" loc="2.6.41">gratia; nec petulans acies blandique severo</TextUnit>
    <TextUnit id="1366" loc="2.6.42">igne oculi, qualis, bellus iam casside, visu</TextUnit>
    <TextUnit id="1367" loc="2.6.43">Parthenopaeus erat; simplexque horrore decoro</TextUnit>
    <TextUnit id="1368" loc="2.6.44">crinis, et obsessae nondum primoque micantes</TextUnit>
    <TextUnit id="1369" loc="2.6.45">flore genae: talem Ledaeo gurgite pubem</TextUnit>
    <TextUnit id="1370" loc="2.6.46">educat Eurotas, teneri sic integer aevi</TextUnit>
    <TextUnit id="1371" loc="2.6.47">Elin adit primosque Iovi puer adprobat annos,</TextUnit>
    <TextUnit id="1372" loc="2.6.48">nam pudor unde novae menti tranquillaque morum</TextUnit>
    <TextUnit id="1373" loc="2.6.49">temperies teneroque animus maturior aevo,</TextUnit>
    <TextUnit id="1374" loc="2.6.50">carmine quo repetisse queam? saepe ille volentem</TextUnit>
    <TextUnit id="1375" loc="2.6.51">castigabat enim studioque altisque iuvabat</TextUnit>
    <TextUnit id="1376" loc="2.6.52">consiliis; tecum tristisque hilarisque nec umquam</TextUnit>
    <TextUnit id="1377" loc="2.6.53">ille suus vultumque tuo sumebat ab ore:</TextUnit>
    <TextUnit id="1378" loc="2.6.54">dignus et Haemonium Pyladen praecedere fama</TextUnit>
    <TextUnit id="1379" loc="2.6.55">Cecropiamque fidem, sed laudum terminus esto,</TextUnit>
    <TextUnit id="1380" loc="2.6.56">quem fortuna sinit: non mente fidelior aegra</TextUnit>
    <TextUnit id="1381" loc="2.6.57">speravit tardi reditus Eumaeus Ulixis.</TextUnit>
    <TextUnit id="1382" loc="2.6.58">Quis deus aut quisnam tam tristia vulnera casus</TextUnit>
    <TextUnit id="1383" loc="2.6.59">eligit? unde manus Fatis tam certa nocendi?</TextUnit>
    <TextUnit id="1384" loc="2.6.60">o quam divitiis censuque exutus opinio</TextUnit>
    <TextUnit id="1385" loc="2.6.61">fortior, Urse, fores! si vel fumante ruina</TextUnit>
    <TextUnit id="1386" loc="2.6.62">ructassent dites Vesuvina incendia Locroe</TextUnit>
    <TextUnit id="1387" loc="2.6.63">seu Pollentinos mersissent flumina saltus</TextUnit>
    <TextUnit id="1388" loc="2.6.64">seu Lucanus Acir seu Thybridis impetus altas</TextUnit>
    <TextUnit id="1389" loc="2.6.65">in dextrum torsisset aquas, paterere serena</TextUnit>
    <TextUnit id="1390" loc="2.6.66">fronte deos; sive alma fidem messesque negasset</TextUnit>
    <TextUnit id="1391" loc="2.6.67">Cretaque Cyreneque et qua tibi cumque beato</TextUnit>
    <TextUnit id="1392" loc="2.6.68">larga redit Fortuna sinu. sed gnara dolorum</TextUnit>
    <TextUnit id="1393" loc="2.6.69">Invidia infelix animi vitalia vidit</TextUnit>
    <TextUnit id="1394" loc="2.6.70">laedendique vias. vitae modo cardine adultae</TextUnit>
    <TextUnit id="1395" loc="2.6.71">nectere temptabat iuvenum pulcherrimus ille</TextUnit>
    <TextUnit id="1396" loc="2.6.72">cum tribus Eleis unam trieterida lustris.</TextUnit>
    <TextUnit id="1397" loc="2.6.73">attendit torvo tristis Rhamnusia vultu,</TextUnit>
    <TextUnit id="1398" loc="2.6.74">ac primum implevitque toros oculisque nitorem</TextUnit>
    <TextUnit id="1399" loc="2.6.75">addidit ac solito sublimius ora levavit,</TextUnit>
    <TextUnit id="1400" loc="2.6.76">heu! misero letale favens. seseque videndo</TextUnit>
    <TextUnit id="1401" loc="2.6.77">torsit et invidia mortemque amplexa iacenti</TextUnit>
    <TextUnit id="1402" loc="2.6.78">iniecit nexu carpsitque immitis adunca</TextUnit>
    <TextUnit id="1403" loc="2.6.79">ora verenda manu. quinto vix Phosphoros ortu</TextUnit>
    <TextUnit id="1404" loc="2.6.80">rorantem sternebat equum: iam litora duri</TextUnit>
    <TextUnit id="1405" loc="2.6.81">saeva. Philete. senis, durumque Acheronta videbas,</TextUnit>
    <TextUnit id="1406" loc="2.6.82">quo domini clamate sono! non saevius atros</TextUnit>
    <TextUnit id="1407" loc="2.6.83">nigrasset planctu genetrix tibi salva lacertos,</TextUnit>
    <TextUnit id="1408" loc="2.6.84">nec pater; et certe qui vidit funera frater</TextUnit>
    <TextUnit id="1409" loc="2.6.85">erubuit vinci, sed nec servilis adempto</TextUnit>
    <TextUnit id="1410" loc="2.6.86">ignis: odoriferos exhausit flamma Sabaeos</TextUnit>
    <TextUnit id="1411" loc="2.6.87">et Cilicum messes, Phariaeque exempta volucri</TextUnit>
    <TextUnit id="1412" loc="2.6.88">cinnama et Assyrio manantes gramine sucos</TextUnit>
    <TextUnit id="1413" loc="2.6.89">et domini fletus: hos tantum hausere favillae,</TextUnit>
    <TextUnit id="1414" loc="2.6.90">hos bibit usque rogus; nec quod tibi Setia canos</TextUnit>
    <TextUnit id="1415" loc="2.6.91">restinxit cineres, gremio nec lubricus ossa</TextUnit>
    <TextUnit id="1416" loc="2.6.92">quod vallavit onyx, miseris acceptius umbris</TextUnit>
    <TextUnit id="1417" loc="2.6.93">quam gemitus, sed et ipse iuvat 1? quid terga dolori,</TextUnit>
    <TextUnit id="1418" loc="2.6.94">Urse, damus? quid damna foves et pectore iniquo</TextUnit>
    <TextUnit id="1419" loc="2.6.95">vulnus amas? ubi nota reis facundia raptis?</TextUnit>
    <TextUnit id="1420" loc="2.6.96">quid caram crucias tam saevis luctibus umbram?</TextUnit>
    <TextUnit id="1421" loc="2.6.97">eximius licet ille animi meritusque doleri:</TextUnit>
    <TextUnit id="1422" loc="2.6.98">solvisti, subit ille pios carpitque quietem</TextUnit>
    <TextUnit id="1423" loc="2.6.99">Elysiam clarosque illic fortasse parentes</TextUnit>
    <TextUnit id="1424" loc="2.6.100">invenit; aut illi per amoena silentia Lethes</TextUnit>
    <TextUnit id="1425" loc="2.6.101">forsan Avernales adludunt undique mixtae</TextUnit>
    <TextUnit id="1426" loc="2.6.102">Naides, obliquoque notat Proserpina vultu.</TextUnit>
    <TextUnit id="1427" loc="2.6.103">pone, precor, questus; alium tibi Fata Phileton,</TextUnit>
    <TextUnit id="1428" loc="2.6.104">forsan et ipse dabit moresque habitusque decoros</TextUnit>
    <TextUnit id="1429" loc="2.6.105">monstrabit gaudens similemque docebit amorem.</TextUnit>
    <TextUnit id="1430" loc="2.7.1">Lucani proprium diem frequentet,</TextUnit>
    <TextUnit id="1431" loc="2.7.2">quisquis collibus Isthmiae Diones</TextUnit>
    <TextUnit id="1432" loc="2.7.3">docto pectora concitatus oestro</TextUnit>
    <TextUnit id="1433" loc="2.7.4">pendentis bibit ungulae liquorem.</TextUnit>
    <TextUnit id="1434" loc="2.7.5">ipsi, quos penes est honor canendi,</TextUnit>
    <TextUnit id="1435" loc="2.7.6">vocalis citharae repertor Arcas</TextUnit>
    <TextUnit id="1436" loc="2.7.7">et tu Bassaridum rotator Euhan</TextUnit>
    <TextUnit id="1437" loc="2.7.8">et Paean et Hyantiae sorores,</TextUnit>
    <TextUnit id="1438" loc="2.7.9">laetae purpureas novate vittas,</TextUnit>
    <TextUnit id="1439" loc="2.7.10">crinem comite, candidamque vestem</TextUnit>
    <TextUnit id="1440" loc="2.7.11">perfundant hederae recentiores.</TextUnit>
    <TextUnit id="1441" loc="2.7.12">docti largius evagentur amnes,</TextUnit>
    <TextUnit id="1442" loc="2.7.13">et plus Aoniae virete silvae,</TextUnit>
    <TextUnit id="1443" loc="2.7.14">et, si qua patet aut diem recepit,</TextUnit>
    <TextUnit id="1444" loc="2.7.15">sertis mollibus expleatur umbra.</TextUnit>
    <TextUnit id="1445" loc="2.7.16">centum Thespiacis odora lucis</TextUnit>
    <TextUnit id="1446" loc="2.7.17">stent altaria victimaeque centum,</TextUnit>
    <TextUnit id="1447" loc="2.7.18">quas Dirce lavat aut alit Cithaeron:</TextUnit>
    <TextUnit id="1448" loc="2.7.19">Lucanum canimus, favete linguis,</TextUnit>
    <TextUnit id="1449" loc="2.7.20">vestra est ista dies, favete, Musae,</TextUnit>
    <TextUnit id="1450" loc="2.7.21">dum qui vos geminas tulit per artes,</TextUnit>
    <TextUnit id="1451" loc="2.7.22">et vinctae pede vocis et solutae.</TextUnit>
    <TextUnit id="1452" loc="2.7.23">Romani colitur chori sacerdos.</TextUnit>
    <TextUnit id="1453" loc="2.7.24">Felix—heu nimis!—et beata tellus,</TextUnit>
    <TextUnit id="1454" loc="2.7.25">quae pronos Hyperionis meatus</TextUnit>
    <TextUnit id="1455" loc="2.7.26">summis Oceani vides in undis</TextUnit>
    <TextUnit id="1456" loc="2.7.27">stridoremque rotae cadentis audis,</TextUnit>
    <TextUnit id="1457" loc="2.7.28">quae Tritonidi fertiles Athenas</TextUnit>
    <TextUnit id="1458" loc="2.7.29">unctis, Baetica, provocas trapetis:</TextUnit>
    <TextUnit id="1459" loc="2.7.30">Lucanum potes imputare terris!</TextUnit>
    <TextUnit id="1460" loc="2.7.31">hoc plus quam Senecam dedisse mundo</TextUnit>
    <TextUnit id="1461" loc="2.7.32">aut dulcem generasse Gallionem.</TextUnit>
    <TextUnit id="1462" loc="2.7.33">attollat refluos in astra fontes</TextUnit>
    <TextUnit id="1463" loc="2.7.34">Graio nobilior Melcte Baetis 2;</TextUnit>
    <TextUnit id="1464" loc="2.7.35">Baetim, Mantua, provocare noli.</TextUnit>
    <TextUnit id="1465" loc="2.7.36">Natum protinus atque humum per ipsam</TextUnit>
    <TextUnit id="1466" loc="2.7.37">primo murmure dulce vagientem</TextUnit>
    <TextUnit id="1467" loc="2.7.38">blando Calliope sinu recepit,</TextUnit>
    <TextUnit id="1468" loc="2.7.39">tum primum posito remissa luctu</TextUnit>
    <TextUnit id="1469" loc="2.7.40">longos Orpheos exuit dolores</TextUnit>
    <TextUnit id="1470" loc="2.7.41">et dixit: "puer o dicate Musis,</TextUnit>
    <TextUnit id="1471" loc="2.7.42">longaevos cito transiture vates,</TextUnit>
    <TextUnit id="1472" loc="2.7.43">non tu flumina nee greges ferarum</TextUnit>
    <TextUnit id="1473" loc="2.7.44">nee plectro Getieas movebis ornos,</TextUnit>
    <TextUnit id="1474" loc="2.7.45">sed septem iuga Martiumque Thybrim</TextUnit>
    <TextUnit id="1475" loc="2.7.46">et doctos equites et eloquente</TextUnit>
    <TextUnit id="1476" loc="2.7.47">cantu purpureum trabes senatum,</TextUnit>
    <TextUnit id="1477" loc="2.7.48">nocturnas alii Phrygum ruinas</TextUnit>
    <TextUnit id="1478" loc="2.7.49">et tardi reducis vias Ulixis</TextUnit>
    <TextUnit id="1479" loc="2.7.50">et puppem temerariam Minervae,</TextUnit>
    <TextUnit id="1480" loc="2.7.51">trita vatibus orbita, sequantur:</TextUnit>
    <TextUnit id="1481" loc="2.7.52">tu carus Latio memorque gentis</TextUnit>
    <TextUnit id="1482" loc="2.7.53">carmen fortior exseris togatum.</TextUnit>
    <TextUnit id="1483" loc="2.7.54">ac primum teneris adhuc in annis</TextUnit>
    <TextUnit id="1484" loc="2.7.55">hides Hectora Thessalosque currus</TextUnit>
    <TextUnit id="1485" loc="2.7.56">et supplex Priami potentis aurum,</TextUnit>
    <TextUnit id="1486" loc="2.7.57">et sedes reserabis inferorum,</TextUnit>
    <TextUnit id="1487" loc="2.7.58">ingratus Nero dulcibus theatris</TextUnit>
    <TextUnit id="1488" loc="2.7.59">et noster tibi proferetur Orpheus.</TextUnit>
    <TextUnit id="1489" loc="2.7.60">dices culminibus Remi vagantis</TextUnit>
    <TextUnit id="1490" loc="2.7.61">infandos domini nocentis ignes.</TextUnit>
    <TextUnit id="1491" loc="2.7.62">hinc castae titulum decusque Pollae-</TextUnit>
    <TextUnit id="1492" loc="2.7.63">iocunda dabis adlocutione.</TextUnit>
    <TextUnit id="1493" loc="2.7.64">mox coepta generosior iuventa</TextUnit>
    <TextUnit id="1494" loc="2.7.65">albos ossibus Italis Philippos</TextUnit>
    <TextUnit id="1495" loc="2.7.66">et Pharsalica bella detonabis,</TextUnit>
    <TextUnit id="1496" loc="2.7.67">convulsum ducis inter arma divi,</TextUnit>
    <TextUnit id="1497" loc="2.7.68">libertate gravem pia Catonem</TextUnit>
    <TextUnit id="1498" loc="2.7.69">et gratum popularitate Magnum.</TextUnit>
    <TextUnit id="1499" loc="2.7.70">tu Pelusiaci scelus Canopi</TextUnit>
    <TextUnit id="1500" loc="2.7.71">deflebis pius et Pharo cruenta</TextUnit>
    <TextUnit id="1501" loc="2.7.72">Pompeio dabis altius sepulcrum.</TextUnit>
    <TextUnit id="1502" loc="2.7.73">haec primo iuvenis canes sub aevo,</TextUnit>
    <TextUnit id="1503" loc="2.7.74">ante annos Culicis Maroniani.</TextUnit>
    <TextUnit id="1504" loc="2.7.75">cedet Musa rudis ferocis Enni</TextUnit>
    <TextUnit id="1505" loc="2.7.76">et docti furor arduus Lucreti,</TextUnit>
    <TextUnit id="1506" loc="2.7.77">et qui per freta duxit Argonautas,</TextUnit>
    <TextUnit id="1507" loc="2.7.78">et qui corpora prima transfigurat.</TextUnit>
    <TextUnit id="1508" loc="2.7.79">quid maius loquar? ipsa te Latinis</TextUnit>
    <TextUnit id="1509" loc="2.7.80">Aeneis venerabitur canentem.</TextUnit>
    <TextUnit id="1510" loc="2.7.81">nec solum dabo carminum nitorem,</TextUnit>
    <TextUnit id="1511" loc="2.7.82">sed taedis genialibus dicabo</TextUnit>
    <TextUnit id="1512" loc="2.7.83">doctam atque ingenio tuo decoram,</TextUnit>
    <TextUnit id="1513" loc="2.7.84">qualem blanda Venus daretque Iuno</TextUnit>
    <TextUnit id="1514" loc="2.7.85">forma, simplicitate, comitate,</TextUnit>
    <TextUnit id="1515" loc="2.7.86">censu, sanguine, gratia, decore,</TextUnit>
    <TextUnit id="1516" loc="2.7.87">et vestros hymenaeon ante postes</TextUnit>
    <TextUnit id="1517" loc="2.7.88">festis cantibus ipsa personabo.</TextUnit>
    <TextUnit id="1518" loc="2.7.89">o saevae nimium gravesque Parcae!</TextUnit>
    <TextUnit id="1519" loc="2.7.90">o numquam data longa fata summis!</TextUnit>
    <TextUnit id="1520" loc="2.7.91">cur plus, ardua, casibus patetis?</TextUnit>
    <TextUnit id="1521" loc="2.7.92">cur saeva vice magna non senescunt?</TextUnit>
    <TextUnit id="1522" loc="2.7.93">sic natum Nasamonii Tonantis</TextUnit>
    <TextUnit id="1523" loc="2.7.94">post ortus obitusque fulminatos</TextUnit>
    <TextUnit id="1524" loc="2.7.95">angusto Babylon premit sepulcro.</TextUnit>
    <TextUnit id="1525" loc="2.7.96">sic fixum Paridis manu frementis</TextUnit>
    <TextUnit id="1526" loc="2.7.97">Peliden Thetis horruit cadentem.</TextUnit>
    <TextUnit id="1527" loc="2.7.98">sic ripis ego murmurantis Hebri</TextUnit>
    <TextUnit id="1528" loc="2.7.99">non mutum caput Orpheos sequebar.</TextUnit>
    <TextUnit id="1529" loc="2.7.100">sic et tu—rabidi nefas tyranni!—iussus</TextUnit>
    <TextUnit id="1530" loc="2.7.101">praecipitem subire Lethen,</TextUnit>
    <TextUnit id="1531" loc="2.7.102">dum pugnas canis arduaque voce</TextUnit>
    <TextUnit id="1532" loc="2.7.103">das solacia grandibus sepulcris,</TextUnit>
    <TextUnit id="1533" loc="2.7.104">—o dirum scelus! o scelus!—tacebis."</TextUnit>
    <TextUnit id="1534" loc="2.7.105">sic fata est leviterque decidentes</TextUnit>
    <TextUnit id="1535" loc="2.7.106">abrasit lacrimas nitente plectro.</TextUnit>
    <TextUnit id="1536" loc="2.7.107">At tu, seu rapidum poli per axem</TextUnit>
    <TextUnit id="1537" loc="2.7.108">Famae curribus arduis levatus,</TextUnit>
    <TextUnit id="1538" loc="2.7.109">qua surgunt animae potentiores,</TextUnit>
    <TextUnit id="1539" loc="2.7.110">terras despicis et sepulcra rides;</TextUnit>
    <TextUnit id="1540" loc="2.7.111">seu pacis merito nemus reclusi</TextUnit>
    <TextUnit id="1541" loc="2.7.112">felix Elysii tenes in oris,</TextUnit>
    <TextUnit id="1542" loc="2.7.113">quo Pharsalica turba congregatio,</TextUnit>
    <TextUnit id="1543" loc="2.7.114">et te nobile carmen insonantem</TextUnit>
    <TextUnit id="1544" loc="2.7.115">Pompei comitantur et Catones,</TextUnit>
    <TextUnit id="1545" loc="2.7.116">seu magna sacer et superbus umbra</TextUnit>
    <TextUnit id="1546" loc="2.7.117">noscis Tartaron et procul noeentum</TextUnit>
    <TextUnit id="1547" loc="2.7.118">audis verbera pallidumque visa</TextUnit>
    <TextUnit id="1548" loc="2.7.119">matris lampade respicis Neronem,</TextUnit>
    <TextUnit id="1549" loc="2.7.120">adsis lucidus et vocante Polla</TextUnit>
    <TextUnit id="1550" loc="2.7.121">unum, quaeso, diem deos silentum</TextUnit>
    <TextUnit id="1551" loc="2.7.122">exores: solet hoc patere limen</TextUnit>
    <TextUnit id="1552" loc="2.7.123">ad nuptas redeuntibus maritis.</TextUnit>
    <TextUnit id="1553" loc="2.7.124">haec te non thiasis procax dolosis</TextUnit>
    <TextUnit id="1554" loc="2.7.125">falsi numinis induit figura,</TextUnit>
    <TextUnit id="1555" loc="2.7.126">ipsum sed colit et frequentat ipsum</TextUnit>
    <TextUnit id="1556" loc="2.7.127">imis altius insitum medullis,</TextUnit>
    <TextUnit id="1557" loc="2.7.128">ac solacia vana subministrat</TextUnit>
    <TextUnit id="1558" loc="2.7.129">vultus, qui simili notatus auro</TextUnit>
    <TextUnit id="1559" loc="2.7.130">stratis praenitet incubatque somno</TextUnit>
    <TextUnit id="1560" loc="2.7.131">securae. procul hinc abite, Mortes:</TextUnit>
    <TextUnit id="1561" loc="2.7.132">haec vitae genialis est origo.</TextUnit>
    <TextUnit id="1562" loc="2.7.133">cedat luctus atrox genisque manent</TextUnit>
    <TextUnit id="1563" loc="2.7.134">iam dulces lacrimae dolorque festus,</TextUnit>
    <TextUnit id="1564" loc="2.7.135">quicquid fleverat ante, nunc adoret.</TextUnit>
    <TextUnit id="1565" loc="3.1.1">Intermissa tibi renovat, Tirynthie, sacra</TextUnit>
    <TextUnit id="1566" loc="3.1.2">Pollius et causas designat desidis anni,</TextUnit>
    <TextUnit id="1567" loc="3.1.3">quod coleris maiore tholo, nec litora pauper</TextUnit>
    <TextUnit id="1568" loc="3.1.4">nuda tenes tectumque vagis habitabile nautis,</TextUnit>
    <TextUnit id="1569" loc="3.1.5">sed nitidos postes Graisque effulta metallis</TextUnit>
    <TextUnit id="1570" loc="3.1.6">culmina, ceu taedis iterum lustratus honesti</TextUnit>
    <TextUnit id="1571" loc="3.1.7">ignis ab Oetaea conscendens aethera flamma,</TextUnit>
    <TextUnit id="1572" loc="3.1.8">vix oculis animoque fides, tune ille reclusi</TextUnit>
    <TextUnit id="1573" loc="3.1.9">liminis et parvae custos inglorius arae?</TextUnit>
    <TextUnit id="1574" loc="3.1.10">unde haec aula recens fulgorque inopinus agresti</TextUnit>
    <TextUnit id="1575" loc="3.1.11">Alcidae? sunt fata deum, sunt fata locorum!</TextUnit>
    <TextUnit id="1576" loc="3.1.12">o velox pietas! steriles hic nuper harenas,</TextUnit>
    <TextUnit id="1577" loc="3.1.13">adsparsum pelago montis latus hirtaque dumis</TextUnit>
    <TextUnit id="1578" loc="3.1.14">saxa nec ulla pati faciles vestigia terras</TextUnit>
    <TextUnit id="1579" loc="3.1.15">cernere erat. quaenam subito fortuna rigentes</TextUnit>
    <TextUnit id="1580" loc="3.1.16">ditavit scopulos? Tyrione haec moenia plectro</TextUnit>
    <TextUnit id="1581" loc="3.1.17">an Getica venere lyra? stupet ipse labores</TextUnit>
    <TextUnit id="1582" loc="3.1.18">annus, et angusti bisseno limite menses</TextUnit>
    <TextUnit id="1583" loc="3.1.19">longaevum mirantur opus. deus attulit arces</TextUnit>
    <TextUnit id="1584" loc="3.1.20">erexitque suas atque obluctantia saxa</TextUnit>
    <TextUnit id="1585" loc="3.1.21">summovit nitens et magno pectore montem</TextUnit>
    <TextUnit id="1586" loc="3.1.22">reppulit: immitem credas iussisse novercam.</TextUnit>
    <TextUnit id="1587" loc="3.1.23">Ergo age. seu patrios liber iam legibus Argos</TextUnit>
    <TextUnit id="1588" loc="3.1.24">incolis et mersum tumulis Eurysthea calcas,</TextUnit>
    <TextUnit id="1589" loc="3.1.25">sive tui solium Iovis et virtute parata</TextUnit>
    <TextUnit id="1590" loc="3.1.26">astra tenes, haustumque tibi succincta beati</TextUnit>
    <TextUnit id="1591" loc="3.1.27">nectaris excluso melior Phryge porrigit Hebe:</TextUnit>
    <TextUnit id="1592" loc="3.1.28">huc ades et genium templis nascentibus infer,</TextUnit>
    <TextUnit id="1593" loc="3.1.29">non te Lenia nocens nec pauperis arva Molorchi</TextUnit>
    <TextUnit id="1594" loc="3.1.30">nec formidatus Nemees ager antraque poscunt</TextUnit>
    <TextUnit id="1595" loc="3.1.31">Thracia nee Pharii polluta altaria regis,</TextUnit>
    <TextUnit id="1596" loc="3.1.32">sed felix simplexque domus fraudumque malarum</TextUnit>
    <TextUnit id="1597" loc="3.1.33">inscia et hospitibus superis dignissima sedes,</TextUnit>
    <TextUnit id="1598" loc="3.1.34">pone truces arcus agmenque immite pharetrae</TextUnit>
    <TextUnit id="1599" loc="3.1.35">et regum multo perfusum sanguine robur,</TextUnit>
    <TextUnit id="1600" loc="3.1.36">instratumque umeris dimitte ingentibus hostem:</TextUnit>
    <TextUnit id="1601" loc="3.1.37">hic tibi Sidonio celsum pulvinar acantho</TextUnit>
    <TextUnit id="1602" loc="3.1.38">texitur et signis crescit torus asper eburnis.</TextUnit>
    <TextUnit id="1603" loc="3.1.39">pacatus mitisque veni nec turbidus ira</TextUnit>
    <TextUnit id="1604" loc="3.1.40">nec famulare timens, sed quem te Maenalis Auge</TextUnit>
    <TextUnit id="1605" loc="3.1.41">confectum thiasis et multo fratre madentem</TextUnit>
    <TextUnit id="1606" loc="3.1.42">detinuit qualemque vagae post crimina noctis</TextUnit>
    <TextUnit id="1607" loc="3.1.43">Thespius obstupuit, totiens socer, hic tibi festa</TextUnit>
    <TextUnit id="1608" loc="3.1.44">gymnas, et insontes iuvenum sine caestibus irae</TextUnit>
    <TextUnit id="1609" loc="3.1.45">annua veloci peragunt certamina lustro.</TextUnit>
    <TextUnit id="1610" loc="3.1.46">hic templis inscriptus avo gaudente sacerdos</TextUnit>
    <TextUnit id="1611" loc="3.1.47">parvus adhuc similisque tui. cum prima</TextUnit>
    <TextUnit id="1612" loc="3.1.48">novercae monstra manu premeres atque exanimata doleres.</TextUnit>
    <TextUnit id="1613" loc="3.1.49">Sed quaenam subiti, veneranda, exordia templi,</TextUnit>
    <TextUnit id="1614" loc="3.1.50">dic age, Calliope; socius tibi grande sonabit</TextUnit>
    <TextUnit id="1615" loc="3.1.51">Alcides tensoque modos mutabitur arcu.</TextUnit>
    <TextUnit id="1616" loc="3.1.52">Tempus erat. caeli cum torrentissimus axis</TextUnit>
    <TextUnit id="1617" loc="3.1.53">incumbit terris ictusque Hyperione multo</TextUnit>
    <TextUnit id="1618" loc="3.1.54">acer anhelantes incendit Sirius agros,</TextUnit>
    <TextUnit id="1619" loc="3.1.55">iamque dies aderat, profugis cum regibus aptum</TextUnit>
    <TextUnit id="1620" loc="3.1.56">fumat Aricinum Triviae nemus et face multa</TextUnit>
    <TextUnit id="1621" loc="3.1.57">conscius Hippolyti splendet lacus; ipsa coronat</TextUnit>
    <TextUnit id="1622" loc="3.1.58">emeritos Diana canes et spicula terget</TextUnit>
    <TextUnit id="1623" loc="3.1.59">et tutas sinit ire feras, omnisque pudicis</TextUnit>
    <TextUnit id="1624" loc="3.1.60">Itala terra focis Hecateidas excedit idus.</TextUnit>
    <TextUnit id="1625" loc="3.1.61">ast ego, Dardaniae quamvis sub collibus Albae</TextUnit>
    <TextUnit id="1626" loc="3.1.62">rus proprium magnique ducis mihi munere currens</TextUnit>
    <TextUnit id="1627" loc="3.1.63">unda domi curas mulcere aestusque levare</TextUnit>
    <TextUnit id="1628" loc="3.1.64">sufficerent, notas Sirenum nomine rupes</TextUnit>
    <TextUnit id="1629" loc="3.1.65">facundique larem Polli non hospes habebam,</TextUnit>
    <TextUnit id="1630" loc="3.1.66">assidue moresque viri pacemque novosque</TextUnit>
    <TextUnit id="1631" loc="3.1.67">Pieridum flores intactaque carmina discens.</TextUnit>
    <TextUnit id="1632" loc="3.1.68">forte diem Triviae dum litore ducimus udo</TextUnit>
    <TextUnit id="1633" loc="3.1.69">angustasque fores adsuetaque tecta gravati</TextUnit>
    <TextUnit id="1634" loc="3.1.70">frondibus et patula defendimus arbore soles,</TextUnit>
    <TextUnit id="1635" loc="3.1.71">delituit caelum et subitis lux candida cessit</TextUnit>
    <TextUnit id="1636" loc="3.1.72">nubibus ac tenuis graviore favonius austro</TextUnit>
    <TextUnit id="1637" loc="3.1.73">immaduit; qualem Libyae Saturnia nimbum</TextUnit>
    <TextUnit id="1638" loc="3.1.74">attulit, Iliaco dum dives Elissa marito</TextUnit>
    <TextUnit id="1639" loc="3.1.75">donatur testesque ululant per devia nymphae.</TextUnit>
    <TextUnit id="1640" loc="3.1.76">diffugimus. festasque dapes redimitaque vina</TextUnit>
    <TextUnit id="1641" loc="3.1.77">abripiunt famuli: nec quo convivia migrent,</TextUnit>
    <TextUnit id="1642" loc="3.1.78">quamvis innumerae gaudentia rura superne</TextUnit>
    <TextUnit id="1643" loc="3.1.79">insedere domus et multo culmine dives</TextUnit>
    <TextUnit id="1644" loc="3.1.80">mons nitet: instantes sed proxima quaerere nimbi</TextUnit>
    <TextUnit id="1645" loc="3.1.81">suadebant laesique fides reditura sereni.</TextUnit>
    <TextUnit id="1646" loc="3.1.82">stabat dicta sacri tenuis casa nomine templi</TextUnit>
    <TextUnit id="1647" loc="3.1.83">et magnum Alciden humili lare parva premebat,</TextUnit>
    <TextUnit id="1648" loc="3.1.84">fluctivagos nautas scrutatoresque profundi</TextUnit>
    <TextUnit id="1649" loc="3.1.85">vix operire capax, huc omnis turba coimus,</TextUnit>
    <TextUnit id="1650" loc="3.1.86">huc epulae ditesque tori coetusque ministrum</TextUnit>
    <TextUnit id="1651" loc="3.1.87">stipantur nitidaeque cohors gratissima Pollae.</TextUnit>
    <TextUnit id="1652" loc="3.1.88">non cepere fores, angustaque deficit aedes.</TextUnit>
    <TextUnit id="1653" loc="3.1.89">erubuit risitque deus dilectaque Polli</TextUnit>
    <TextUnit id="1654" loc="3.1.90">corda subit blandisque virum complectitur ulnis.</TextUnit>
    <TextUnit id="1655" loc="3.1.91">"tune," inquit. " largitor opum, qui mente profusa</TextUnit>
    <TextUnit id="1656" loc="3.1.92">tecta Dicarchei pariter iuvenemque replesti</TextUnit>
    <TextUnit id="1657" loc="3.1.93">Parthenopen? nostro qui tot fastigia monti,</TextUnit>
    <TextUnit id="1658" loc="3.1.94">tot virides lucos, tot saxa imitantia vultus</TextUnit>
    <TextUnit id="1659" loc="3.1.95">aeraque, tot scripto viventes lumine ceras</TextUnit>
    <TextUnit id="1660" loc="3.1.96">fixisti? quid enim ista domus, quid terra, priusquam</TextUnit>
    <TextUnit id="1661" loc="3.1.97">te gauderet, erat? longo tu tramite nudos</TextUnit>
    <TextUnit id="1662" loc="3.1.98">texisti scopulos, fueratque ubi semita tantum,</TextUnit>
    <TextUnit id="1663" loc="3.1.99">nunc tibi distinctis stat porticus alta columnis,</TextUnit>
    <TextUnit id="1664" loc="3.1.100">ne sorderet iter. curvi tu litoris ora</TextUnit>
    <TextUnit id="1665" loc="3.1.101">clausisti calidas gemina testudine nymphas.</TextUnit>
    <TextUnit id="1666" loc="3.1.102">vix opera enumerem; mihi pauper et indigus uni</TextUnit>
    <TextUnit id="1667" loc="3.1.103">Pollius: et tales hilaris tamen intro penates</TextUnit>
    <TextUnit id="1668" loc="3.1.104">et litus, quod pandis, amo. sed proxima sedem</TextUnit>
    <TextUnit id="1669" loc="3.1.105">despicit ei tacite ridet mea limina Iuno.</TextUnit>
    <TextUnit id="1670" loc="3.1.106">da templum dignasque tuis conatibus aras.</TextUnit>
    <TextUnit id="1671" loc="3.1.107">quas puppes velis nolint transire secundis,</TextUnit>
    <TextUnit id="1672" loc="3.1.108">quo pater aetherius mensisque accita deorum</TextUnit>
    <TextUnit id="1673" loc="3.1.109">turba et ab excelso veniat soror hospita templo.</TextUnit>
    <TextUnit id="1674" loc="3.1.110">nec te, quod solidus contra riget umbo maligni</TextUnit>
    <TextUnit id="1675" loc="3.1.111">montis et immenso non umquam exesus ab aevo,</TextUnit>
    <TextUnit id="1676" loc="3.1.112">terreat: ipse adero et conamina tanta iuvabo</TextUnit>
    <TextUnit id="1677" loc="3.1.113">asperaque invitae perfringam viscera terrae.</TextUnit>
    <TextUnit id="1678" loc="3.1.114">incipe et Herculeis fidens hortatibus aude.</TextUnit>
    <TextUnit id="1679" loc="3.1.115">non Amphioniae steterint velocius arces</TextUnit>
    <TextUnit id="1680" loc="3.1.116">Pergameusve labor." dixit mentemque reliquit.</TextUnit>
    <TextUnit id="1681" loc="3.1.117">Nec mora. eum scripta formatur imagine tela.</TextUnit>
    <TextUnit id="1682" loc="3.1.118">innumerae coiere manus: his caedere silvas</TextUnit>
    <TextUnit id="1683" loc="3.1.119">et levare trabes, illis immergere curae</TextUnit>
    <TextUnit id="1684" loc="3.1.120">fundamenta solo. coquitur pars umida terrae</TextUnit>
    <TextUnit id="1685" loc="3.1.121">protectura hiemes atque exclusura pruinas,</TextUnit>
    <TextUnit id="1686" loc="3.1.122">indomitusque silex curva fornace liquescit.</TextUnit>
    <TextUnit id="1687" loc="3.1.123">praecipuus sed enim labor est exscindere dextra</TextUnit>
    <TextUnit id="1688" loc="3.1.124">oppositas rupes et saxa negantia ferro,</TextUnit>
    <TextUnit id="1689" loc="3.1.125">hic pater ipse loci positis Tirynthius armis</TextUnit>
    <TextUnit id="1690" loc="3.1.126">insudat validaque solum deforme bipenni,</TextUnit>
    <TextUnit id="1691" loc="3.1.127">cum grave nocturna caelum subtexitur umbra,</TextUnit>
    <TextUnit id="1692" loc="3.1.128">ipse fodit, ditesque Caprae viridesque resultant</TextUnit>
    <TextUnit id="1693" loc="3.1.129">Taurubulae, et terris ingens redit aequoris echo,</TextUnit>
    <TextUnit id="1694" loc="3.1.130">non tam grande sonat motis incudibus Aetne,</TextUnit>
    <TextUnit id="1695" loc="3.1.131">cum Brontes Steropesque ferit, nec maior ab antris</TextUnit>
    <TextUnit id="1696" loc="3.1.132">Lemniacis fragor est. ubi flammeus aegida cadat</TextUnit>
    <TextUnit id="1697" loc="3.1.133">Mulciber et castis exornat Pallada donis,</TextUnit>
    <TextUnit id="1698" loc="3.1.134">decrescunt scopuli, et rosea sub luce reversi</TextUnit>
    <TextUnit id="1699" loc="3.1.135">artifices mirantur opus. vix annus anhelat</TextUnit>
    <TextUnit id="1700" loc="3.1.136">alter, et ingenti dives Tirynthius arce</TextUnit>
    <TextUnit id="1701" loc="3.1.137">despectat fluctus et iunctae tecta novercae</TextUnit>
    <TextUnit id="1702" loc="3.1.138">provocat et dignis invitat Pallada templis,</TextUnit>
    <TextUnit id="1703" loc="3.1.139">iam placidae dant signa tubae, iam fortibus ardens</TextUnit>
    <TextUnit id="1704" loc="3.1.140">fumat harena sacris, hos nec Pisaeus honores</TextUnit>
    <TextUnit id="1705" loc="3.1.141">Iuppiter aut Cirrhae pater aspernetur opacae,</TextUnit>
    <TextUnit id="1706" loc="3.1.142">nil his triste locis; cedat lacrimabilis Isthmos,</TextUnit>
    <TextUnit id="1707" loc="3.1.143">cedat atrox Nemec: litat hic felicior infans.</TextUnit>
    <TextUnit id="1708" loc="3.1.144">ipsae pumiceis virides Nereides antris</TextUnit>
    <TextUnit id="1709" loc="3.1.145">exsiliunt ultro: scopulis umentibus haerent</TextUnit>
    <TextUnit id="1710" loc="3.1.146">nec pudet occulte nudas spectare palaestras.</TextUnit>
    <TextUnit id="1711" loc="3.1.147">spectat et Ieario nemorosus palmite Gaurus</TextUnit>
    <TextUnit id="1712" loc="3.1.148">silvaque, quae fixam pelago Nesida coronat,</TextUnit>
    <TextUnit id="1713" loc="3.1.149">et placidus Limon omenque Euploea carinis</TextUnit>
    <TextUnit id="1714" loc="3.1.150">et Lucrina Venus, Phrygioque e vertice Graias</TextUnit>
    <TextUnit id="1715" loc="3.1.151">addisces, Misene, tubas, ridetque benigna</TextUnit>
    <TextUnit id="1716" loc="3.1.152">Parthenope gentile sacrum nudosque virorum</TextUnit>
    <TextUnit id="1717" loc="3.1.153">certatus et parva suae simulacra coronae.</TextUnit>
    <TextUnit id="1718" loc="3.1.154">Quin age et ipse libens proprii certaminis actus</TextUnit>
    <TextUnit id="1719" loc="3.1.155">invicta dignare manu; seu nubila disco</TextUnit>
    <TextUnit id="1720" loc="3.1.156">findere seu volucres zephyros praecedere telo</TextUnit>
    <TextUnit id="1721" loc="3.1.157">seu tibi dulce manu Libycas nodare palaestras,</TextUnit>
    <TextUnit id="1722" loc="3.1.158">indulge sacris, et, si tibi poma supersunt</TextUnit>
    <TextUnit id="1723" loc="3.1.159">Hesperidum, gremio venerabilis ingere Pollae;</TextUnit>
    <TextUnit id="1724" loc="3.1.160">nam capit et tantum non degenerabit honorem.</TextUnit>
    <TextUnit id="1725" loc="3.1.161">quod si dulce decus viridesque resumeret annos,</TextUnit>
    <TextUnit id="1726" loc="3.1.162">—da veniam, Alcide—fors huic et pensa tulisses.</TextUnit>
    <TextUnit id="1727" loc="3.1.163">Haec ego nascentes laetus bacchatus ad aras</TextUnit>
    <TextUnit id="1728" loc="3.1.164">libamenta tuli. nunc ipse in limine—cerno</TextUnit>
    <TextUnit id="1729" loc="3.1.165">solventem voces et talia dicta ferentem:</TextUnit>
    <TextUnit id="1730" loc="3.1.166">"macte animis opibusque meos imitate labores,</TextUnit>
    <TextUnit id="1731" loc="3.1.167">qui rigidas rupes infecundaeque pudenda</TextUnit>
    <TextUnit id="1732" loc="3.1.168">naturae deserta domas et vertis in usum</TextUnit>
    <TextUnit id="1733" loc="3.1.169">lustra habitata feris foedeque latentia profers</TextUnit>
    <TextUnit id="1734" loc="3.1.170">numina, quae tibi nunc meritorum praemia solvam?</TextUnit>
    <TextUnit id="1735" loc="3.1.171">quas referam grates? Parcarum fila tenebo</TextUnit>
    <TextUnit id="1736" loc="3.1.172">extendamque colus—duram seio vincere Mortem—,</TextUnit>
    <TextUnit id="1737" loc="3.1.173">avertam luctus et tristia damna vetabo</TextUnit>
    <TextUnit id="1738" loc="3.1.174">teque nihil laesum viridi renovabo senecta</TextUnit>
    <TextUnit id="1739" loc="3.1.175">concedamque diu iuvenes spectare nepotes,</TextUnit>
    <TextUnit id="1740" loc="3.1.176">donec et hic sponsae maturus et illa marito,</TextUnit>
    <TextUnit id="1741" loc="3.1.177">rursus et ex illis soboles nova grexque protervus</TextUnit>
    <TextUnit id="1742" loc="3.1.178">nunc umeris inreptet avi. nunc agmine blando</TextUnit>
    <TextUnit id="1743" loc="3.1.179">certatim placidae concurrat ad oscula Pollae.</TextUnit>
    <TextUnit id="1744" loc="3.1.180">nam templis numquam statuetur terminus aevi.</TextUnit>
    <TextUnit id="1745" loc="3.1.181">dum me flammigeri portabit machina caeli,</TextUnit>
    <TextUnit id="1746" loc="3.1.182">nec mihi plus Nemee priscumque habitabitur Argos</TextUnit>
    <TextUnit id="1747" loc="3.1.183">nee Tiburna domus solisque cubilia Gades."</TextUnit>
    <TextUnit id="1748" loc="3.1.184">sic ait; et tangens surgentem altaribus ignem</TextUnit>
    <TextUnit id="1749" loc="3.1.185">populeaque movens albentia tempora silva</TextUnit>
    <TextUnit id="1750" loc="3.1.186">et Styga et aetherii iuravit fulmina patris.</TextUnit>
    <TextUnit id="1751" loc="3.2.1">Di, quibus audaces amor est servare carinas</TextUnit>
    <TextUnit id="1752" loc="3.2.2">saevaque ventosi mulcere pericula ponti,</TextUnit>
    <TextUnit id="1753" loc="3.2.3">sternite molle fretum placidumque advertite votis</TextUnit>
    <TextUnit id="1754" loc="3.2.4">concilium, et lenis non obstrepat unda precanti:</TextUnit>
    <TextUnit id="1755" loc="3.2.5">"grande tuo rarumque damus, Neptune, profundo</TextUnit>
    <TextUnit id="1756" loc="3.2.6">depositum, iuvenis dubio committitur alto</TextUnit>
    <TextUnit id="1757" loc="3.2.7">Maecius atque animae partem super aequora nostrae</TextUnit>
    <TextUnit id="1758" loc="3.2.8">maiorem transferre parat, proferte benigna</TextUnit>
    <TextUnit id="1759" loc="3.2.9">sidera et antemnae gemino considite cornu,</TextUnit>
    <TextUnit id="1760" loc="3.2.10">Oebalii fratres; vobis pontusque polusque</TextUnit>
    <TextUnit id="1761" loc="3.2.11">luceat: Iliacae longe nimbosa sororis</TextUnit>
    <TextUnit id="1762" loc="3.2.12">astra fugate, precor, totoque excludite caelo,</TextUnit>
    <TextUnit id="1763" loc="3.2.13">vos quoque caeruleum ponti. Nereides, agmen,</TextUnit>
    <TextUnit id="1764" loc="3.2.14">quis honor et regni cessit fortuna secundi</TextUnit>
    <TextUnit id="1765" loc="3.2.15">—dicere quae magni fas sit mihi sidera ponti—,</TextUnit>
    <TextUnit id="1766" loc="3.2.16">surgite de vitreis spumosae Doridos antris</TextUnit>
    <TextUnit id="1767" loc="3.2.17">Baianosque sinus et feta tepentibus undis</TextUnit>
    <TextUnit id="1768" loc="3.2.18">litora tranquillo certatim ambite natatu.</TextUnit>
    <TextUnit id="1769" loc="3.2.19">quaerentes ubi celsa ratis, quam scandere gaudet</TextUnit>
    <TextUnit id="1770" loc="3.2.20">nobilis Ausoniae Celer armipotentis alumnus.</TextUnit>
    <TextUnit id="1771" loc="3.2.21">nee quaerenda diu: modo nam trans aequora terris</TextUnit>
    <TextUnit id="1772" loc="3.2.22">prima Dicarcheis Pharium gravis intulit annum,</TextUnit>
    <TextUnit id="1773" loc="3.2.23">prima salutavit Capreas et margine dextro</TextUnit>
    <TextUnit id="1774" loc="3.2.24">sparsit Tyrrhenae Mareotica vina Minervae,</TextUnit>
    <TextUnit id="1775" loc="3.2.25">huius utrumque latus molli praecingite gyro,</TextUnit>
    <TextUnit id="1776" loc="3.2.26">partitaeque vices vos stuppea tendite mali</TextUnit>
    <TextUnit id="1777" loc="3.2.27">vincula, vos summis adnectite sipara velis,</TextUnit>
    <TextUnit id="1778" loc="3.2.28">vos zephyris aperite sinus; pars transtra reponat,</TextUnit>
    <TextUnit id="1779" loc="3.2.29">pars demittat aquis curvae moderamina puppis;</TextUnit>
    <TextUnit id="1780" loc="3.2.30">sint quibus exploret plumbo gravis alta molybdus,</TextUnit>
    <TextUnit id="1781" loc="3.2.31">quaeque secuturam religent post terga phaselon</TextUnit>
    <TextUnit id="1782" loc="3.2.32">uncaque summersae penitus retinacula vellant;</TextUnit>
    <TextUnit id="1783" loc="3.2.33">temperet haec aestus pelagusque inclinet ad ortus:</TextUnit>
    <TextUnit id="1784" loc="3.2.34">officio careat glaucarum nulla sororum,</TextUnit>
    <TextUnit id="1785" loc="3.2.35">hinc multo Proteus geminoque hinc corpore Triton</TextUnit>
    <TextUnit id="1786" loc="3.2.36">praenatet, et subitis qui perdidit inguina monstris</TextUnit>
    <TextUnit id="1787" loc="3.2.37">Glaucus adhuc patriis quotiens adlabitur oris</TextUnit>
    <TextUnit id="1788" loc="3.2.38">litoream blanda feriens Anthedona cauda,</TextUnit>
    <TextUnit id="1789" loc="3.2.39">tu tamen ante omnes, diva cum matre Palaemon,</TextUnit>
    <TextUnit id="1790" loc="3.2.40">annue, si vestras amor est mihi pandere Thebas,</TextUnit>
    <TextUnit id="1791" loc="3.2.41">nec cano degeneri Phoebeum Amphiona plectro.</TextUnit>
    <TextUnit id="1792" loc="3.2.42">et pater, Aeolio frangit qui carcere ventos,</TextUnit>
    <TextUnit id="1793" loc="3.2.43">cui varii flatus omnisque per aequora mundi</TextUnit>
    <TextUnit id="1794" loc="3.2.44">spiritus atque hiemes nimbosaque nubila parent,</TextUnit>
    <TextUnit id="1795" loc="3.2.45">artius obiecto Borean Eurumque Notumque</TextUnit>
    <TextUnit id="1796" loc="3.2.46">monte premat: soli Zephyro sit copia caeli,</TextUnit>
    <TextUnit id="1797" loc="3.2.47">solus agat puppes summasque supernatet undas</TextUnit>
    <TextUnit id="1798" loc="3.2.48">assiduus pelago; donec tua turbine nullo</TextUnit>
    <TextUnit id="1799" loc="3.2.49">laeta Paraetoniis adsignet carbasa ripis."</TextUnit>
    <TextUnit id="1800" loc="3.2.50">Audimur. vocat ipse ratem nautasque morantes</TextUnit>
    <TextUnit id="1801" loc="3.2.51">increpat, ecce meum timido iam frigore pectus</TextUnit>
    <TextUnit id="1802" loc="3.2.52">labitur et nequeo, quamvis monet ominis horror,</TextUnit>
    <TextUnit id="1803" loc="3.2.53">claudere suspensos oculorum in margine fletus,</TextUnit>
    <TextUnit id="1804" loc="3.2.54">iamque ratem terris divisit fune soluto</TextUnit>
    <TextUnit id="1805" loc="3.2.55">navita et angustum deiecit in aequora pontem.</TextUnit>
    <TextUnit id="1806" loc="3.2.56">saevus et e puppi longo clamore magister</TextUnit>
    <TextUnit id="1807" loc="3.2.57">dissipat amplexus atque oscula fida revellit,</TextUnit>
    <TextUnit id="1808" loc="3.2.58">nec longum cara licet in cervice morari,</TextUnit>
    <TextUnit id="1809" loc="3.2.59">attamen in terras e plebe novissimus omni</TextUnit>
    <TextUnit id="1810" loc="3.2.60">ibo nec egrediar nisi iam cedente carina.</TextUnit>
    <TextUnit id="1811" loc="3.2.61">Quis rude et abscissum miseris animantibus aequor</TextUnit>
    <TextUnit id="1812" loc="3.2.62">fecit iter solidaeque pios telluris alumnos</TextUnit>
    <TextUnit id="1813" loc="3.2.63">expulit in fluctus pelagoque immisit hianti</TextUnit>
    <TextUnit id="1814" loc="3.2.64">audax ingenii? nec enim temeraria virtus</TextUnit>
    <TextUnit id="1815" loc="3.2.65">illa magis, summae gelidum quae Pelion Ossae</TextUnit>
    <TextUnit id="1816" loc="3.2.66">iunxit anhelantemque iugis bis pressit Olympum.</TextUnit>
    <TextUnit id="1817" loc="3.2.67">usque adeone parum lentas transire paludes</TextUnit>
    <TextUnit id="1818" loc="3.2.68">stagnaque et angustos summittere pontibus amnes?</TextUnit>
    <TextUnit id="1819" loc="3.2.69">imus in abruptum gentilesque undique terras</TextUnit>
    <TextUnit id="1820" loc="3.2.70">fugimus exigua clausi trabe et aere nudo.</TextUnit>
    <TextUnit id="1821" loc="3.2.71">inde furor ventis indignataeque procellae</TextUnit>
    <TextUnit id="1822" loc="3.2.72">et caeli fremitus et fulmina plura Tonanti.</TextUnit>
    <TextUnit id="1823" loc="3.2.73">ante rates pigro torpebant aequora somno,</TextUnit>
    <TextUnit id="1824" loc="3.2.74">nec spumare Thetis nee spargere nubila fluctus</TextUnit>
    <TextUnit id="1825" loc="3.2.75">audebant, visis tumuerunt puppibus undae,</TextUnit>
    <TextUnit id="1826" loc="3.2.76">inque hominem surrexit hiems, tune nubila Plias</TextUnit>
    <TextUnit id="1827" loc="3.2.77">Oleniumque pecus, solito tune peior Orion,</TextUnit>
    <TextUnit id="1828" loc="3.2.78">iusta queror; fugit ecce vagas ratis acta per undas</TextUnit>
    <TextUnit id="1829" loc="3.2.79">paulatim minor et longe servantia vincit</TextUnit>
    <TextUnit id="1830" loc="3.2.80">lumina tot gracili ligno complexa timores.</TextUnit>
    <TextUnit id="1831" loc="3.2.81">quaeque super reliquos te, nostri pignus amoris,</TextUnit>
    <TextUnit id="1832" loc="3.2.82">portatura, Celer, quo nunc ego pectore somnos</TextUnit>
    <TextUnit id="1833" loc="3.2.83">quove queam perferre dies? quis cuncta paventi</TextUnit>
    <TextUnit id="1834" loc="3.2.84">nuntius, an facili te praetermiserit unda</TextUnit>
    <TextUnit id="1835" loc="3.2.85">Lucani rabida ora maris, num torta Charybdis</TextUnit>
    <TextUnit id="1836" loc="3.2.86">fluctuet aut Siculi populatrix virgo profundi,</TextUnit>
    <TextUnit id="1837" loc="3.2.87">quos tibi currenti praeceps gerat Hadria mores,</TextUnit>
    <TextUnit id="1838" loc="3.2.88">quae pax Carpathio, quali te subvehat aura</TextUnit>
    <TextUnit id="1839" loc="3.2.89">Doris Agenorei furtis blandita iuvenci?</TextUnit>
    <TextUnit id="1840" loc="3.2.90">sed merui questus, quid enim te castra petente</TextUnit>
    <TextUnit id="1841" loc="3.2.91">non vel ad ignotos ibam comes impiger Indos</TextUnit>
    <TextUnit id="1842" loc="3.2.92">Cimmeriumque chaos? starent prope bellica regis</TextUnit>
    <TextUnit id="1843" loc="3.2.93">signa mei, seu tela manu seu frena teneres,</TextUnit>
    <TextUnit id="1844" loc="3.2.94">armatis seu iura dares; operumque tuorum</TextUnit>
    <TextUnit id="1845" loc="3.2.95">etsi non socius, certe mirator adessem.</TextUnit>
    <TextUnit id="1846" loc="3.2.96">si quondam magno Phoenix reverendus Achilli</TextUnit>
    <TextUnit id="1847" loc="3.2.97">litus ad Iliacum Thymbraeaque Pergama venit</TextUnit>
    <TextUnit id="1848" loc="3.2.98">imbellis tumidoque nihil iuratus Atridae,</TextUnit>
    <TextUnit id="1849" loc="3.2.99">cur nobis ignavus amor: sed pectore fido</TextUnit>
    <TextUnit id="1850" loc="3.2.100">numquam abero longisque sequar tua carbasa votis.</TextUnit>
    <TextUnit id="1851" loc="3.2.101">Isi, Phoroneis olim stabulata sub antris,</TextUnit>
    <TextUnit id="1852" loc="3.2.102">nunc regina Phari numenque orientis anheli,</TextUnit>
    <TextUnit id="1853" loc="3.2.103">excipe multisono puppem Mareotida sistro,</TextUnit>
    <TextUnit id="1854" loc="3.2.104">ac iuvenem egregium, Latius cui ductor Eoa</TextUnit>
    <TextUnit id="1855" loc="3.2.105">signa Palaestinasque dedit frenare cohortes,</TextUnit>
    <TextUnit id="1856" loc="3.2.106">ipsa manu placida per limina festa sacrosque</TextUnit>
    <TextUnit id="1857" loc="3.2.107">duc portus urbesque tuas. te praeside noscat,</TextUnit>
    <TextUnit id="1858" loc="3.2.108">unde paludosi fecunda licentia Nili,</TextUnit>
    <TextUnit id="1859" loc="3.2.109">cur vada desidant et ripa coerceat undas</TextUnit>
    <TextUnit id="1860" loc="3.2.110">Cecropio stagnata luto, cur invida Memphis,</TextUnit>
    <TextUnit id="1861" loc="3.2.111">curve Therapnaei lasciviat ora Canopi,</TextUnit>
    <TextUnit id="1862" loc="3.2.112">cur servet Pharias Lethaeus ianitor aras,</TextUnit>
    <TextUnit id="1863" loc="3.2.113">vilia cur magnos aequent animalia divos;</TextUnit>
    <TextUnit id="1864" loc="3.2.114">quae sibi praesternat vivax altaria Phoenix,</TextUnit>
    <TextUnit id="1865" loc="3.2.115">quos dignetur agros aut quo se gurgite Nili</TextUnit>
    <TextUnit id="1866" loc="3.2.116">mergat adoratus trepidis pastoribus Apis.</TextUnit>
    <TextUnit id="1867" loc="3.2.117">duc et ad Emathios manes, ubi belliger urbis</TextUnit>
    <TextUnit id="1868" loc="3.2.118">conditor Hyblaeo perfusus nectare durat,</TextUnit>
    <TextUnit id="1869" loc="3.2.119">anguiferamque domum, blando qua mersa veneno</TextUnit>
    <TextUnit id="1870" loc="3.2.120">Actias Ausonias fugit Cleopatra catenas.</TextUnit>
    <TextUnit id="1871" loc="3.2.121">usque et in Assyrias sedes mandataque castra</TextUnit>
    <TextUnit id="1872" loc="3.2.122">prosequere et Marti iuvenem, dea, trade Latino,</TextUnit>
    <TextUnit id="1873" loc="3.2.123">nec novus hospes erit: puer his sudavit in arvis</TextUnit>
    <TextUnit id="1874" loc="3.2.124">notus adhuc tantum maioris lumine clavi,</TextUnit>
    <TextUnit id="1875" loc="3.2.125">iam tamen et turmas facili praevertere gyro</TextUnit>
    <TextUnit id="1876" loc="3.2.126">fortis et Eoas iaculo damnare sagittas.</TextUnit>
    <TextUnit id="1877" loc="3.2.127">Ergo erit illa dies, qua te maiora daturus</TextUnit>
    <TextUnit id="1878" loc="3.2.128">Caesar ab emerito iubeat discedere bello,</TextUnit>
    <TextUnit id="1879" loc="3.2.129">at nos hoc iterum stantes in litore vastos</TextUnit>
    <TextUnit id="1880" loc="3.2.130">cernemus fluctus aliasque rogabimus auras.</TextUnit>
    <TextUnit id="1881" loc="3.2.131">o tum quantus ego aut quanta votiva movebo</TextUnit>
    <TextUnit id="1882" loc="3.2.132">plectra lyra! cum me magna cervice ligatum</TextUnit>
    <TextUnit id="1883" loc="3.2.133">attolles umeris atque in mea pectora primum</TextUnit>
    <TextUnit id="1884" loc="3.2.134">incumbes c puppe novus servataque reddes</TextUnit>
    <TextUnit id="1885" loc="3.2.135">colloquia inque vicem medios narrabimus annos,</TextUnit>
    <TextUnit id="1886" loc="3.2.136">tu rapidum Euphraten et regia Bactra sacrasque</TextUnit>
    <TextUnit id="1887" loc="3.2.137">antiquae Babylonis opes et Zeugma, Latinae</TextUnit>
    <TextUnit id="1888" loc="3.2.138">pacis iter, quam dulce nemus florentis Idymes,</TextUnit>
    <TextUnit id="1889" loc="3.2.139">quo pretiosa Tyros rubeat, quo purpura suco</TextUnit>
    <TextUnit id="1890" loc="3.2.140">Sidoniis iterata cadis, ubi germine primum</TextUnit>
    <TextUnit id="1891" loc="3.2.141">candida felices sudent opobalsama virgae:</TextUnit>
    <TextUnit id="1892" loc="3.2.142">ast ego, devictis dederim quae busta Pelasgis</TextUnit>
    <TextUnit id="1893" loc="3.2.143">quaeve laboratas claudat mihi pagina Thebas.</TextUnit>
    <TextUnit id="1894" loc="3.3.1">Summa deum, Pietas, cuius gratissima caelo</TextUnit>
    <TextUnit id="1895" loc="3.3.2">rara profanatas inspectant numina terras,</TextUnit>
    <TextUnit id="1896" loc="3.3.3">huc vittata comam niveoque insignis amictu,</TextUnit>
    <TextUnit id="1897" loc="3.3.4">qualis adhuc praesens nullaque expulsa nocentum</TextUnit>
    <TextUnit id="1898" loc="3.3.5">fraude rudes populos atque aurea regna colebas,</TextUnit>
    <TextUnit id="1899" loc="3.3.6">mitibus exsequiis ades et lugentis Etrusci</TextUnit>
    <TextUnit id="1900" loc="3.3.7">cerne pios fletus laudataque lumina terge.</TextUnit>
    <TextUnit id="1901" loc="3.3.8">nam quis inexpleto rumpentem pectora questu</TextUnit>
    <TextUnit id="1902" loc="3.3.9">complexumque rogos incumbentemque favillis</TextUnit>
    <TextUnit id="1903" loc="3.3.10">aspiciens non aut primaevae funera plangi</TextUnit>
    <TextUnit id="1904" loc="3.3.11">coniugis aut nati modo pubescentia credat</TextUnit>
    <TextUnit id="1905" loc="3.3.12">ora rapi flammis? pater est, qui fletur. adeste</TextUnit>
    <TextUnit id="1906" loc="3.3.13">dique hominesque sacris, procul hinc, procul ite nocentes,</TextUnit>
    <TextUnit id="1907" loc="3.3.14">si cui corde nefas tacitum fessique senectus</TextUnit>
    <TextUnit id="1908" loc="3.3.15">longa patris, si quis pulsatae conscius umquam</TextUnit>
    <TextUnit id="1909" loc="3.3.16">matris et inferna rigidum timet Aeacon urna:</TextUnit>
    <TextUnit id="1910" loc="3.3.17">insontes castosque voco. tenet ecce seniles</TextUnit>
    <TextUnit id="1911" loc="3.3.18">leniter implicitos vultus sanctamque parentis</TextUnit>
    <TextUnit id="1912" loc="3.3.19">canitiem spargit lacrimis animaeque supremum</TextUnit>
    <TextUnit id="1913" loc="3.3.20">frigus amat; celeres genitoris filius annos</TextUnit>
    <TextUnit id="1914" loc="3.3.21">—mira fides!—nigrasque putat properasse sorores,</TextUnit>
    <TextUnit id="1915" loc="3.3.22">exsultent placidi Lethaea ad flumina manes,</TextUnit>
    <TextUnit id="1916" loc="3.3.23">Elysiae gaudete domus; date serta per aras</TextUnit>
    <TextUnit id="1917" loc="3.3.24">festaque pallentes hilarent altaria lucos,</TextUnit>
    <TextUnit id="1918" loc="3.3.25">felix, haec, nimium felix plorataque nato</TextUnit>
    <TextUnit id="1919" loc="3.3.26">umbra venit, longe Furiarum sibila, longe</TextUnit>
    <TextUnit id="1920" loc="3.3.27">tergeminus custos, penitus via longa patescat</TextUnit>
    <TextUnit id="1921" loc="3.3.28">manibus egregiis, eat horrendumque silentis</TextUnit>
    <TextUnit id="1922" loc="3.3.29">accedat domini solium gratesque supremas</TextUnit>
    <TextUnit id="1923" loc="3.3.30">perferat et totidem iuveni roget anxius annos.</TextUnit>
    <TextUnit id="1924" loc="3.3.31">Macte pio gemitu! dabimus solacia dignis</TextUnit>
    <TextUnit id="1925" loc="3.3.32">luctibus Aoniasque tuo sacrabimus ultro</TextUnit>
    <TextUnit id="1926" loc="3.3.33">inferias, Etrusce, seni! tu largus Eoa</TextUnit>
    <TextUnit id="1927" loc="3.3.34">germina, tu messes Cilicumque Arabumque superbas</TextUnit>
    <TextUnit id="1928" loc="3.3.35">merge rogis; ferat ignis opes heredis et alto</TextUnit>
    <TextUnit id="1929" loc="3.3.36">aggere missuri nitido pia nubila caelo</TextUnit>
    <TextUnit id="1930" loc="3.3.37">stipentur cineres: nos non arsura feremus</TextUnit>
    <TextUnit id="1931" loc="3.3.38">munera, venturosque tuus durabit in annos</TextUnit>
    <TextUnit id="1932" loc="3.3.39">me monstrante dolor, neque enim mihi flere parentem</TextUnit>
    <TextUnit id="1933" loc="3.3.40">ignotum, similis gemui proiectus ad ignem.</TextUnit>
    <TextUnit id="1934" loc="3.3.41">ille mihi tua damna dies compescere cantu</TextUnit>
    <TextUnit id="1935" loc="3.3.42">suadet: et ipse tuli quos nunc tibi confero questus.</TextUnit>
    <TextUnit id="1936" loc="3.3.43">Non tibi clara quidem, senior placidissime, gentis</TextUnit>
    <TextUnit id="1937" loc="3.3.44">linea nee proavis demissum stemma, sed ingens</TextUnit>
    <TextUnit id="1938" loc="3.3.45">supplevit fortuna genus culpamque parentum</TextUnit>
    <TextUnit id="1939" loc="3.3.46">occuluit. nec enim dominos de plebe tulisti,</TextUnit>
    <TextUnit id="1940" loc="3.3.47">sed quibus occasus pariter famulantur et ortus,</TextUnit>
    <TextUnit id="1941" loc="3.3.48">nec pudor iste tibi: quid enim terrisque poloque</TextUnit>
    <TextUnit id="1942" loc="3.3.49">parendi sine lege manet? vice cuncta reguntur</TextUnit>
    <TextUnit id="1943" loc="3.3.50">alternisque premunt, propriis sub regibus omnis</TextUnit>
    <TextUnit id="1944" loc="3.3.51">terra; premit felix regum diademata Roma;</TextUnit>
    <TextUnit id="1945" loc="3.3.52">hanc ducibus frenare datum; mox crescit in illos</TextUnit>
    <TextUnit id="1946" loc="3.3.53">imperium superis, sed habent et numina legem:</TextUnit>
    <TextUnit id="1947" loc="3.3.54">servit et astrorum velox chorus et vaga servit</TextUnit>
    <TextUnit id="1948" loc="3.3.55">luna nec iniussae totiens redit orbita lueis,</TextUnit>
    <TextUnit id="1949" loc="3.3.56">et—modo si fas est aequare iacentia summis—</TextUnit>
    <TextUnit id="1950" loc="3.3.57">pertulit et saevi Tirynthius horrida regis</TextUnit>
    <TextUnit id="1951" loc="3.3.58">pacta, nec erubuit famulantis fistula Phoebi.</TextUnit>
    <TextUnit id="1952" loc="3.3.59">Sed neque barbaricis Latio transmissus ab oris:</TextUnit>
    <TextUnit id="1953" loc="3.3.60">Smyrna tibi gentile solum portusque verendo</TextUnit>
    <TextUnit id="1954" loc="3.3.61">fonte Meles Hermique vadum, quo Lydius intrat</TextUnit>
    <TextUnit id="1955" loc="3.3.62">Bacchus et aurato reficit sua cornua limo.</TextUnit>
    <TextUnit id="1956" loc="3.3.63">laeta dehinc series variisque ex ordine curis</TextUnit>
    <TextUnit id="1957" loc="3.3.64">auctus honos; semperque gradi prope numina, semper</TextUnit>
    <TextUnit id="1958" loc="3.3.65">Caesareum coluisse latus sacrisque deorum</TextUnit>
    <TextUnit id="1959" loc="3.3.66">arcanis haerere datum. Tibereia primum</TextUnit>
    <TextUnit id="1960" loc="3.3.67">aula tibi vixdum ora nova imitante iuventa</TextUnit>
    <TextUnit id="1961" loc="3.3.68">panditur—hic annis multa super indole victis</TextUnit>
    <TextUnit id="1962" loc="3.3.69">libertas oblata venit—nec proximus heres,</TextUnit>
    <TextUnit id="1963" loc="3.3.70">immitis quamquam et Furiis agitatus, abegit.</TextUnit>
    <TextUnit id="1964" loc="3.3.71">huic et in Arctoas tenuis comes usque pruinas</TextUnit>
    <TextUnit id="1965" loc="3.3.72">terribilem adfatu passus visuque tyrannum</TextUnit>
    <TextUnit id="1966" loc="3.3.73">immanemque suis, ut qui metuenda ferarum</TextUnit>
    <TextUnit id="1967" loc="3.3.74">corda domant mersasque iubent iam sanguine tacto</TextUnit>
    <TextUnit id="1968" loc="3.3.75">reddere ab ore manus et nulla vivere praeda.</TextUnit>
    <TextUnit id="1969" loc="3.3.76">praecipuos sed enim merito surrexit in actus</TextUnit>
    <TextUnit id="1970" loc="3.3.77">nondum stelligerum senior dimissus in axem</TextUnit>
    <TextUnit id="1971" loc="3.3.78">Claudius et longo transmittit habere nepoti.</TextUnit>
    <TextUnit id="1972" loc="3.3.79">quis superos metuens pariter tot templa, tot aras</TextUnit>
    <TextUnit id="1973" loc="3.3.80">promeruisse datur? summi Iovis aliger Areas</TextUnit>
    <TextUnit id="1974" loc="3.3.81">nuntius; imbrifera potitur Thaumantide Iuno;</TextUnit>
    <TextUnit id="1975" loc="3.3.82">stat celer obsequio iussa ad Neptunia Triton:</TextUnit>
    <TextUnit id="1976" loc="3.3.83">tu totiens mutata ducum iuga rite tulisti</TextUnit>
    <TextUnit id="1977" loc="3.3.84">integer, inque omni felix tua cumba profundo.</TextUnit>
    <TextUnit id="1978" loc="3.3.85">Iamque piam lux alta domum praecelsaque toto</TextUnit>
    <TextUnit id="1979" loc="3.3.86">intravit Fortuna gradu; iam creditur uni</TextUnit>
    <TextUnit id="1980" loc="3.3.87">sanctarum digestus opum partaeque per omnis</TextUnit>
    <TextUnit id="1981" loc="3.3.88">divitiae populos magnique impendia mundi,</TextUnit>
    <TextUnit id="1982" loc="3.3.89">quicquid ab auriferis eiectat Hiberia fossis,</TextUnit>
    <TextUnit id="1983" loc="3.3.90">Dalmatico quod monte nitet, quod messibus Afris</TextUnit>
    <TextUnit id="1984" loc="3.3.91">verritur, aestiferi quicquid terit area Nili,</TextUnit>
    <TextUnit id="1985" loc="3.3.92">quodque legit mersus pelagi scrutator Eoi,</TextUnit>
    <TextUnit id="1986" loc="3.3.93">et Lacedaemonii pecuaria culta Galaesi</TextUnit>
    <TextUnit id="1987" loc="3.3.94">perspicuaeque nives Massylaque robora et Indi</TextUnit>
    <TextUnit id="1988" loc="3.3.95">dentis honos: uni parent commissa ministro,</TextUnit>
    <TextUnit id="1989" loc="3.3.96">quae Boreas quaeque Eurus atrox, quae nubilus Auster</TextUnit>
    <TextUnit id="1990" loc="3.3.97">invehit: hibernos citius numeraveris imbres</TextUnit>
    <TextUnit id="1991" loc="3.3.98">silvarumque comas, vigil idem animique sagacis</TextUnit>
    <TextUnit id="1992" loc="3.3.99">et citus evolvit quantum Romana sub omni</TextUnit>
    <TextUnit id="1993" loc="3.3.100">pila die quantumque tribus, quid templa, quid alti</TextUnit>
    <TextUnit id="1994" loc="3.3.101">undarum cursus, quid propugnacula poseant</TextUnit>
    <TextUnit id="1995" loc="3.3.102">aequoris aut longe series porrecta viarum;</TextUnit>
    <TextUnit id="1996" loc="3.3.103">quod domini celsis niteat laquearibus aurum,</TextUnit>
    <TextUnit id="1997" loc="3.3.104">quae divum in vultus igni formanda liquescat</TextUnit>
    <TextUnit id="1998" loc="3.3.105">massa, quid Ausoniae scriptum crepet igne Monetae,</TextUnit>
    <TextUnit id="1999" loc="3.3.106">hinc tibi rara quies animoque exclusa voluptas,</TextUnit>
    <TextUnit id="2000" loc="3.3.107">exiguaeque dapes et numquam laesa profundo</TextUnit>
    <TextUnit id="2001" loc="3.3.108">cura mero; sed iura tamen genialia cordi</TextUnit>
    <TextUnit id="2002" loc="3.3.109">et mentem vincire toris ac iungere festa</TextUnit>
    <TextUnit id="2003" loc="3.3.110">conubia et fidos domino genuisse clientes.</TextUnit>
    <TextUnit id="2004" loc="3.3.111">Quis sublime genus formamque insignis Etruscae</TextUnit>
    <TextUnit id="2005" loc="3.3.112">nesciat? haud quamquam proprio mihi cognita visu,</TextUnit>
    <TextUnit id="2006" loc="3.3.113">sed decus eximium famae par reddit imago,</TextUnit>
    <TextUnit id="2007" loc="3.3.114">vultibus et similis natorum gratia monstrat,</TextUnit>
    <TextUnit id="2008" loc="3.3.115">nec vulgare genus; fasces summamque curulem</TextUnit>
    <TextUnit id="2009" loc="3.3.116">frater et Ausonios enses mandataque fidus</TextUnit>
    <TextUnit id="2010" loc="3.3.117">signa tulit, cum prima truces amentia Dacos</TextUnit>
    <TextUnit id="2011" loc="3.3.118">impulit et magno gens est damnata triumpho,</TextUnit>
    <TextUnit id="2012" loc="3.3.119">sic quicquid patrio cessatum a sanguine, mater</TextUnit>
    <TextUnit id="2013" loc="3.3.120">reddidit, obscurumque latus clarescere vidit</TextUnit>
    <TextUnit id="2014" loc="3.3.121">conubio gavisa domus, nec pignora longe;</TextUnit>
    <TextUnit id="2015" loc="3.3.122">quippe bis ad partus venit Lucina manuque</TextUnit>
    <TextUnit id="2016" loc="3.3.123">ipsa levi gravidos tetigit fecunda labores,</TextUnit>
    <TextUnit id="2017" loc="3.3.124">felix a! si longa dies, si cernere vultus</TextUnit>
    <TextUnit id="2018" loc="3.3.125">natorum viridesque genas tibi iusta dedissent</TextUnit>
    <TextUnit id="2019" loc="3.3.126">stamina! sed media cecidere abrupta iuventa</TextUnit>
    <TextUnit id="2020" loc="3.3.127">gaudia, florentesque manu scidit Atropos annos;</TextUnit>
    <TextUnit id="2021" loc="3.3.128">qualia pallentes declinant lilia culmos</TextUnit>
    <TextUnit id="2022" loc="3.3.129">pubentesque rosae primos moriuntur ad austros,</TextUnit>
    <TextUnit id="2023" loc="3.3.130">aut ubi venia novis exspirat purpura pratis.</TextUnit>
    <TextUnit id="2024" loc="3.3.131">illa sagittiferi circum volitastis, Amores,</TextUnit>
    <TextUnit id="2025" loc="3.3.132">funera maternoque rogos unxistis amomo;</TextUnit>
    <TextUnit id="2026" loc="3.3.133">nec modus aut pennis laceris aut crinibus ignem</TextUnit>
    <TextUnit id="2027" loc="3.3.134">spargere, collectaeque pyram struxere pharetrae.</TextUnit>
    <TextUnit id="2028" loc="3.3.135">quas tunc inferias aut quae lamenta dedisses</TextUnit>
    <TextUnit id="2029" loc="3.3.136">maternis, Etrusce, rogis, qui funera patris</TextUnit>
    <TextUnit id="2030" loc="3.3.137">haud matura putas atque hos pius ingeniis annos!</TextUnit>
    <TextUnit id="2031" loc="3.3.138">Illum et qui nutu superas nunc temperat arces,</TextUnit>
    <TextUnit id="2032" loc="3.3.139">progeniem claram terris partitus et astris,</TextUnit>
    <TextUnit id="2033" loc="3.3.140">laetus Idumaei donavit honore triumphi</TextUnit>
    <TextUnit id="2034" loc="3.3.141">dignatusque loco victricis et ordine pompae</TextUnit>
    <TextUnit id="2035" loc="3.3.142">non vetuit, tenuesque nihil minuere parentes,</TextUnit>
    <TextUnit id="2036" loc="3.3.143">atque idem in cuneos populo deduxit equestres</TextUnit>
    <TextUnit id="2037" loc="3.3.144">mutavitque genus laevaeque ignobile ferrum</TextUnit>
    <TextUnit id="2038" loc="3.3.145">exuit et celso natorum aequavit honorem.</TextUnit>
    <TextUnit id="2039" loc="3.3.146">dextra bis octonis fluxerunt saecula lustris,</TextUnit>
    <TextUnit id="2040" loc="3.3.147">atque aevi sine nube tenor, quam dives in usus</TextUnit>
    <TextUnit id="2041" loc="3.3.148">natorum totoque volens excedere censu,</TextUnit>
    <TextUnit id="2042" loc="3.3.149">testis adhuc largi nitor inde adsuetus Etrusci,</TextUnit>
    <TextUnit id="2043" loc="3.3.150">cui tua non humilis dedit indulgentia mores.</TextUnit>
    <TextUnit id="2044" loc="3.3.151">hunc siquidem amplexu semper revocante tenebas</TextUnit>
    <TextUnit id="2045" loc="3.3.152">blandus et imperio numquam pater; huius honori</TextUnit>
    <TextUnit id="2046" loc="3.3.153">pronior ipse etiam gaudebat cedere frater.</TextUnit>
    <TextUnit id="2047" loc="3.3.154">Quas tibi devoti iuvenes pro patre renato,</TextUnit>
    <TextUnit id="2048" loc="3.3.155">summe ducum, grates, aut quae pia vota rependunt!</TextUnit>
    <TextUnit id="2049" loc="3.3.156">tu—seu tarda situ rebusque exhausta senectus</TextUnit>
    <TextUnit id="2050" loc="3.3.157">erravit seu blanda diu Fortuna regressum</TextUnit>
    <TextUnit id="2051" loc="3.3.158">maluit—attonitum et venturi fulminis ictus</TextUnit>
    <TextUnit id="2052" loc="3.3.159">horrentem tonitru tantum lenique procella</TextUnit>
    <TextUnit id="2053" loc="3.3.160">contentus monuisse senem; cumque horrida supra</TextUnit>
    <TextUnit id="2054" loc="3.3.161">aequora curarum socius procul Itala rura</TextUnit>
    <TextUnit id="2055" loc="3.3.162">linqueret, hic molles Campani litoris oras</TextUnit>
    <TextUnit id="2056" loc="3.3.163">et Diomedeas concedere iussus in arces</TextUnit>
    <TextUnit id="2057" loc="3.3.164">atque hospes, non exsul, erat. nec longa moratus</TextUnit>
    <TextUnit id="2058" loc="3.3.165">Romuleum reseras iterum, Germanice, limen</TextUnit>
    <TextUnit id="2059" loc="3.3.166">maerentemque foves inclinatosque penates</TextUnit>
    <TextUnit id="2060" loc="3.3.167">erigis. haud mirum, ductor placidissime, quando</TextUnit>
    <TextUnit id="2061" loc="3.3.168">haec est quae victis parcentia foedera Cattis</TextUnit>
    <TextUnit id="2062" loc="3.3.169">quaeque suum Dacis donat clementia montem,</TextUnit>
    <TextUnit id="2063" loc="3.3.170">quae modo Marcomanos post horrida bella vagosque</TextUnit>
    <TextUnit id="2064" loc="3.3.171">Sauromatas Latio non est dignata triumpho.</TextUnit>
    <TextUnit id="2065" loc="3.3.172">Iamque in fine dies et inexorabile pensum</TextUnit>
    <TextUnit id="2066" loc="3.3.173">deficit, hic maesti pietas me poscit Etrusci,</TextUnit>
    <TextUnit id="2067" loc="3.3.174">qualia nec Siculae moderantur carmina rupes</TextUnit>
    <TextUnit id="2068" loc="3.3.175">nec fati iam certus olor saevique marita</TextUnit>
    <TextUnit id="2069" loc="3.3.176">Tereos. heu quantis lassantem brachia vidi</TextUnit>
    <TextUnit id="2070" loc="3.3.177">planctibus et prono fusum super oscula vultu!</TextUnit>
    <TextUnit id="2071" loc="3.3.178">vix famuli comitesque tenent, vix arduus ignis</TextUnit>
    <TextUnit id="2072" loc="3.3.179">summovet. haud aliter gemuit per Sunia Theseus</TextUnit>
    <TextUnit id="2073" loc="3.3.180">litora, qui falsis deceperat Aegea velis.</TextUnit>
    <TextUnit id="2074" loc="3.3.181">tunc immane gemens foedatusque ora tepentes</TextUnit>
    <TextUnit id="2075" loc="3.3.182">adfatur cineres: "cur nos, fidissime, linquis</TextUnit>
    <TextUnit id="2076" loc="3.3.183">Fortuna redeunte, pater? modo numina magni</TextUnit>
    <TextUnit id="2077" loc="3.3.184">praesidis atque breves superum placavimus iras,</TextUnit>
    <TextUnit id="2078" loc="3.3.185">nec frueris tantique orbatus muneris usu</TextUnit>
    <TextUnit id="2079" loc="3.3.186">ad manes, ingrate, fugis, nec flectere Parcas</TextUnit>
    <TextUnit id="2080" loc="3.3.187">ut placare malae datur aspera numina Lethes?</TextUnit>
    <TextUnit id="2081" loc="3.3.188">felix, cui magna patrem cervice vehenti</TextUnit>
    <TextUnit id="2082" loc="3.3.189">sacra Mycenaeae patuit reverentia flammae!</TextUnit>
    <TextUnit id="2083" loc="3.3.190">quique tener saevis genitorem Scipio Poenis</TextUnit>
    <TextUnit id="2084" loc="3.3.191">abstulit et Lydi pietas temeraria Lausi.</TextUnit>
    <TextUnit id="2085" loc="3.3.192">ergo et Thessalici coniunx pensare mariti</TextUnit>
    <TextUnit id="2086" loc="3.3.193">funus et immitem potuit Styga vincere supplex</TextUnit>
    <TextUnit id="2087" loc="3.3.194">Thracius? hoc quanto melius pro patre liceret!</TextUnit>
    <TextUnit id="2088" loc="3.3.195">non totus rapiere tamen, nec funera mittam</TextUnit>
    <TextUnit id="2089" loc="3.3.196">longius; hic manes, hic intra tecta tenebo:</TextUnit>
    <TextUnit id="2090" loc="3.3.197">tu custos dominusque laris, tibi cuncta tuorum</TextUnit>
    <TextUnit id="2091" loc="3.3.198">parebunt; ego rite minor semperque secundus</TextUnit>
    <TextUnit id="2092" loc="3.3.199">assiduas libabo dapes et pocula sacris</TextUnit>
    <TextUnit id="2093" loc="3.3.200">manibus effigiesque colam; te lucida saxa,</TextUnit>
    <TextUnit id="2094" loc="3.3.201">te similem doctae referet mihi linea cerae,</TextUnit>
    <TextUnit id="2095" loc="3.3.202">nunc ebur et fulvum vultus mutabitur aurum,</TextUnit>
    <TextUnit id="2096" loc="3.3.203">inde viam morum longaeque examina vitae</TextUnit>
    <TextUnit id="2097" loc="3.3.204">adfatusque pios monituraque somnia poscam."</TextUnit>
    <TextUnit id="2098" loc="3.3.205">Talia dicentem genitor dulcedine laeta</TextUnit>
    <TextUnit id="2099" loc="3.3.206">audit et immites lente descendit ad umbras</TextUnit>
    <TextUnit id="2100" loc="3.3.207">verbaque dilectae fert narraturus Etruscae.</TextUnit>
    <TextUnit id="2101" loc="3.3.208">Salve supremum, senior mitissime patrum,</TextUnit>
    <TextUnit id="2102" loc="3.3.209">supremumque vale, qui numquam sospite nato</TextUnit>
    <TextUnit id="2103" loc="3.3.210">triste chaos maestique situs patiere sepulcri.</TextUnit>
    <TextUnit id="2104" loc="3.3.211">semper odoratis spirabunt floribus arae,</TextUnit>
    <TextUnit id="2105" loc="3.3.212">semper et Assyrios felix bibet urna liquores</TextUnit>
    <TextUnit id="2106" loc="3.3.213">et lacrimas, qui maior honos, hic sacra litabit</TextUnit>
    <TextUnit id="2107" loc="3.3.214">manibus eque tua tumulum tellure levabit,</TextUnit>
    <TextUnit id="2108" loc="3.3.215">nostra quoque exemplo meritus tibi carmina sancit</TextUnit>
    <TextUnit id="2109" loc="3.3.216">hoc etiam gaudens cinerem donasse sepulcro.</TextUnit>
    <TextUnit id="2110" loc="3.4.1">Ite, comae, facilemque precor transcurrite pontum,</TextUnit>
    <TextUnit id="2111" loc="3.4.2">ite coronato recubantes molliter auro;</TextUnit>
    <TextUnit id="2112" loc="3.4.3">ite, dabit cursus mitis Cytherea secundos</TextUnit>
    <TextUnit id="2113" loc="3.4.4">placabitque notos, fors et de puppe timenda</TextUnit>
    <TextUnit id="2114" loc="3.4.5">transferet inque sua ducet super aequora concha.</TextUnit>
    <TextUnit id="2115" loc="3.4.6">accipe laudatos, iuvenis Phoebeie, crines,</TextUnit>
    <TextUnit id="2116" loc="3.4.7">quos tibi Caesarem donat puer, accipe laetus</TextUnit>
    <TextUnit id="2117" loc="3.4.8">intonsoque ostende patri, sine dulce nitentes</TextUnit>
    <TextUnit id="2118" loc="3.4.9">comparet atque diu fratris putet esse Lyaei.</TextUnit>
    <TextUnit id="2119" loc="3.4.10">forsan et ipse comae numquam labentis honorem</TextUnit>
    <TextUnit id="2120" loc="3.4.11">praemetet atque alio clusum tibi ponet in auro.</TextUnit>
    <TextUnit id="2121" loc="3.4.12">Pergame, pinifera multum felicior Ida!</TextUnit>
    <TextUnit id="2122" loc="3.4.13">illa licet sacrae placeat sibi nube rapinae</TextUnit>
    <TextUnit id="2123" loc="3.4.14">—nempe dedit superis illum, quem turbida semper</TextUnit>
    <TextUnit id="2124" loc="3.4.15">Iuno videt refugitque manum nectarque recusat—,</TextUnit>
    <TextUnit id="2125" loc="3.4.16">at tu grata deis pulchroque insignis alumno</TextUnit>
    <TextUnit id="2126" loc="3.4.17">misisti Latio, placida quem fronte ministrum</TextUnit>
    <TextUnit id="2127" loc="3.4.18">Iuppiter Ausonius pariter Romanaque Iuno</TextUnit>
    <TextUnit id="2128" loc="3.4.19">aspiciunt et uterque probant, nec tanta potenti</TextUnit>
    <TextUnit id="2129" loc="3.4.20">terrarum domino divum sine mente voluptas.</TextUnit>
    <TextUnit id="2130" loc="3.4.21">Dicitur Idalios Erycis de vertice lucos</TextUnit>
    <TextUnit id="2131" loc="3.4.22">dum petit et molles agitat Venus aurea cygnos,</TextUnit>
    <TextUnit id="2132" loc="3.4.23">Pergameas intrasse domos, ubi maximus aegris</TextUnit>
    <TextUnit id="2133" loc="3.4.24">auxiliator adest et festinantia sistens</TextUnit>
    <TextUnit id="2134" loc="3.4.25">fata salutifero mitis deus incubat angui.</TextUnit>
    <TextUnit id="2135" loc="3.4.26">hic puerum egregiae praeclarum sidere formae</TextUnit>
    <TextUnit id="2136" loc="3.4.27">ipsius ante dei ludentem conspicit aras.</TextUnit>
    <TextUnit id="2137" loc="3.4.28">ac primum subita paulum decepta figura</TextUnit>
    <TextUnit id="2138" loc="3.4.29">natorum de plebe putat; sed non erat illi</TextUnit>
    <TextUnit id="2139" loc="3.4.30">arcus et ex umeris nullae fulgentibus umbrae.</TextUnit>
    <TextUnit id="2140" loc="3.4.31">miratur puerile decus vultumque comasque</TextUnit>
    <TextUnit id="2141" loc="3.4.32">aspiciens "tune Ausonias" ait "ibis ad arces,</TextUnit>
    <TextUnit id="2142" loc="3.4.33">neglectus Veneri? tu sordida tecta iugumque</TextUnit>
    <TextUnit id="2143" loc="3.4.34">servitii vulgare feres? procul absit: ego isti,</TextUnit>
    <TextUnit id="2144" loc="3.4.35">quem meruit, formae dominum dabo. vade age mecum,</TextUnit>
    <TextUnit id="2145" loc="3.4.36">vade, puer: ducam volucri per sidera curru</TextUnit>
    <TextUnit id="2146" loc="3.4.37">donum immane duci; nec te plebeia manebunt</TextUnit>
    <TextUnit id="2147" loc="3.4.38">iura: Palatino famulus deberis amori, nil ego,</TextUnit>
    <TextUnit id="2148" loc="3.4.39">nil, fateor, toto tam dulce sub orbe aut vidi</TextUnit>
    <TextUnit id="2149" loc="3.4.40">aut genui, cedet tibi Latmius ultro</TextUnit>
    <TextUnit id="2150" loc="3.4.41">Sangariusque puer quemque irrita fontis imago</TextUnit>
    <TextUnit id="2151" loc="3.4.42">et sterilis consumpsit amor. te caerula Nais</TextUnit>
    <TextUnit id="2152" loc="3.4.43">mallet et adprensa traxisset fortius urna.</TextUnit>
    <TextUnit id="2153" loc="3.4.44">tu, puer, ante omnis; solus formosior ille,</TextUnit>
    <TextUnit id="2154" loc="3.4.45">cui daberis." sic orsa leves secum ipsa per auras</TextUnit>
    <TextUnit id="2155" loc="3.4.46">tollit olorinaque iubet considere biga.</TextUnit>
    <TextUnit id="2156" loc="3.4.47">nec mora. iam Latii montes veterisque penates</TextUnit>
    <TextUnit id="2157" loc="3.4.48">Evandri, quos mole nova pater inclitus orbis</TextUnit>
    <TextUnit id="2158" loc="3.4.49">excolit et summis aequat Germanicus astris.</TextUnit>
    <TextUnit id="2159" loc="3.4.50">tunc propior iam cura deae, quae forma capillis</TextUnit>
    <TextUnit id="2160" loc="3.4.51">optima, quae vestis roseos accendere vultus</TextUnit>
    <TextUnit id="2161" loc="3.4.52">apta, quod in digitis, collo quod dignius aurum.</TextUnit>
    <TextUnit id="2162" loc="3.4.53">norat caelestis oculos ducis ipsaque taedas</TextUnit>
    <TextUnit id="2163" loc="3.4.54">iunxerat et plena dederat conubia dextra:</TextUnit>
    <TextUnit id="2164" loc="3.4.55">sic ornat crines, Tyrios sic fundit amictus,</TextUnit>
    <TextUnit id="2165" loc="3.4.56">dat radios ignemque suum. cessere priores</TextUnit>
    <TextUnit id="2166" loc="3.4.57">deliciae famulumque greges; hic pocula magno</TextUnit>
    <TextUnit id="2167" loc="3.4.58">prima duci murrasque graves crystallaque portat</TextUnit>
    <TextUnit id="2168" loc="3.4.59">candidiore manu: crescit nova gratia Baccho.</TextUnit>
    <TextUnit id="2169" loc="3.4.60">Care puer superis, qui praelibare verendum</TextUnit>
    <TextUnit id="2170" loc="3.4.61">nectar et ingentem totiens contingere dextram</TextUnit>
    <TextUnit id="2171" loc="3.4.62">electus, quam nosse Getae, quam tangere Persae</TextUnit>
    <TextUnit id="2172" loc="3.4.63">Armeniique Indique petunt! o sidere dextro</TextUnit>
    <TextUnit id="2173" loc="3.4.64">edite, multa tibi divum indulgentia favit!</TextUnit>
    <TextUnit id="2174" loc="3.4.65">olim etiam, ne prima genas lanugo nitentes</TextUnit>
    <TextUnit id="2175" loc="3.4.66">carperet et pulchrae fuscaret gratia formae,</TextUnit>
    <TextUnit id="2176" loc="3.4.67">ipse deus patriae celsam trans aequora liquit</TextUnit>
    <TextUnit id="2177" loc="3.4.68">Pergamon. haud ulli puerum mollire potestas</TextUnit>
    <TextUnit id="2178" loc="3.4.69">credita, sed tacita iuvenis Phoebeius arte</TextUnit>
    <TextUnit id="2179" loc="3.4.70">leniter haud ullo concussum vulnere corpus</TextUnit>
    <TextUnit id="2180" loc="3.4.71">de sexu transire iubet, tamen anxia curis</TextUnit>
    <TextUnit id="2181" loc="3.4.72">mordetur puerique timet Cytherea dolores,</TextUnit>
    <TextUnit id="2182" loc="3.4.73">nondum pulchra ducis clementia coeperat ortu</TextUnit>
    <TextUnit id="2183" loc="3.4.74">intactos servare mares; nunc frangere sexum</TextUnit>
    <TextUnit id="2184" loc="3.4.75">atque hominem mutare nefas, gavisaque solos</TextUnit>
    <TextUnit id="2185" loc="3.4.76">quos genuit natura videt, nec lege sinistra</TextUnit>
    <TextUnit id="2186" loc="3.4.77">ferre timent famulae natorum pondera matres.</TextUnit>
    <TextUnit id="2187" loc="3.4.78">Tu quoque nunc iuvenis, genitus si tardius esses,</TextUnit>
    <TextUnit id="2188" loc="3.4.79">umbratusque genas et adultos fortior artus,</TextUnit>
    <TextUnit id="2189" loc="3.4.80">non unum gaudens Phoebea ad limina munus</TextUnit>
    <TextUnit id="2190" loc="3.4.81">misisses; patrias nunc solus crinis ad oras</TextUnit>
    <TextUnit id="2191" loc="3.4.82">naviget. hunc multo Paphie saturabat amomo,</TextUnit>
    <TextUnit id="2192" loc="3.4.83">hunc nova tergemina pectebat Gratia dextra;</TextUnit>
    <TextUnit id="2193" loc="3.4.84">huic et purpurei cedet coma saucia Nisi,</TextUnit>
    <TextUnit id="2194" loc="3.4.85">et quam Sperchio tumidus servabat Achilles.</TextUnit>
    <TextUnit id="2195" loc="3.4.86">ipsi, cum primum niveam praecerpere frontem</TextUnit>
    <TextUnit id="2196" loc="3.4.87">decretum est umerosque manu nudare nitentes,</TextUnit>
    <TextUnit id="2197" loc="3.4.88">adcurrunt teneri Paphia cum matre volucres</TextUnit>
    <TextUnit id="2198" loc="3.4.89">expediuntque comas et Serica pectore ponunt</TextUnit>
    <TextUnit id="2199" loc="3.4.90">pallia, tunc iunctis crinem incidere sagittis</TextUnit>
    <TextUnit id="2200" loc="3.4.91">atque auro gemmisque locant, rapit ipsa cadentem</TextUnit>
    <TextUnit id="2201" loc="3.4.92">mater et arcanos iterat Cytherea liquores.</TextUnit>
    <TextUnit id="2202" loc="3.4.93">tunc puer e turba, manibus qui forte supinis</TextUnit>
    <TextUnit id="2203" loc="3.4.94">nobile gemmato speculum portaverat auro,</TextUnit>
    <TextUnit id="2204" loc="3.4.95">"hoc quoque demus," ait; " patriis nec gratius ullum</TextUnit>
    <TextUnit id="2205" loc="3.4.96">munus erit templis ipsoque potentius auro.</TextUnit>
    <TextUnit id="2206" loc="3.4.97">tu modo fige aciem et vultus hic usque relinque."</TextUnit>
    <TextUnit id="2207" loc="3.4.98">sic ait et speculum reclusit imagine rapta.</TextUnit>
    <TextUnit id="2208" loc="3.4.99">At puer egregius tendens ad sidera palmas,</TextUnit>
    <TextUnit id="2209" loc="3.4.100">"his mihi pro donis, hominum mitissime custos,</TextUnit>
    <TextUnit id="2210" loc="3.4.101">si merui, longa dominum renovare iuventa</TextUnit>
    <TextUnit id="2211" loc="3.4.102">atque orbi servare velis! hoc sidera mecum,</TextUnit>
    <TextUnit id="2212" loc="3.4.103">hoc undae terraeque rogant, eat, oro, per annos</TextUnit>
    <TextUnit id="2213" loc="3.4.104">Iliacos Pyliosque simul, propriosque penates</TextUnit>
    <TextUnit id="2214" loc="3.4.105">gaudeat et secum Tarpeia senescere templa."</TextUnit>
    <TextUnit id="2215" loc="3.4.106">sic ait et motas miratur Pergamos aras.</TextUnit>
    <TextUnit id="2216" loc="3.5.1">Quid mihi maesta dic, sociis quid noctibus, uxor,</TextUnit>
    <TextUnit id="2217" loc="3.5.2">anxia pervigil! ducis suspiria cura?</TextUnit>
    <TextUnit id="2218" loc="3.5.3">non metuo ne laesa fides aut pectore in isto</TextUnit>
    <TextUnit id="2219" loc="3.5.4">alter amor; nullis in te datur ire sagittis</TextUnit>
    <TextUnit id="2220" loc="3.5.5">—audiat infesto licet hoc Rhamnusia vultu—,non</TextUnit>
    <TextUnit id="2221" loc="3.5.6">datur, et si egomet patrio de litore raptus</TextUnit>
    <TextUnit id="2222" loc="3.5.7">quattuor emeritis per bella, per aequora lustris</TextUnit>
    <TextUnit id="2223" loc="3.5.8">errarem, tu mille procos intacta fugares,</TextUnit>
    <TextUnit id="2224" loc="3.5.9">non intersectas commenta retexere telas,</TextUnit>
    <TextUnit id="2225" loc="3.5.10">sed sine fraude palam, thalamosque armata negasses.</TextUnit>
    <TextUnit id="2226" loc="3.5.11">dic tamen, unde alta mihi fronte et nubila vultus?</TextUnit>
    <TextUnit id="2227" loc="3.5.12">anne quod Euboicos fessus remeare penates</TextUnit>
    <TextUnit id="2228" loc="3.5.13">auguror et patria senium componere terra?</TextUnit>
    <TextUnit id="2229" loc="3.5.14">cur hoc triste tibi? certe lascivia corde</TextUnit>
    <TextUnit id="2230" loc="3.5.15">nulla nec aut rapidi mulcent te proelia Circi</TextUnit>
    <TextUnit id="2231" loc="3.5.16">aut intrat sensus clamosi turba theatri;</TextUnit>
    <TextUnit id="2232" loc="3.5.17">sed probitas et opaca quies et sordida numquam gaudia.</TextUnit>
    <TextUnit id="2233" loc="3.5.18">Quas autem comitem te rapto per undas?</TextUnit>
    <TextUnit id="2234" loc="3.5.19">quamquam et si gelidas irem mansurus ad Arctos</TextUnit>
    <TextUnit id="2235" loc="3.5.20">vel super Hesperiae vada caligantia Thyles</TextUnit>
    <TextUnit id="2236" loc="3.5.21">aut septemgemini caput haud penetrabile Nili,</TextUnit>
    <TextUnit id="2237" loc="3.5.22">hortarere vias. etenim tua—nempe benigna</TextUnit>
    <TextUnit id="2238" loc="3.5.23">quam mihi sorte Venus iunctam florentibus annis</TextUnit>
    <TextUnit id="2239" loc="3.5.24">servat et in senium—, tua, quae me vulnere primo</TextUnit>
    <TextUnit id="2240" loc="3.5.25">intactum thalamis et adhuc iuvenile vagantem</TextUnit>
    <TextUnit id="2241" loc="3.5.26">fixisti, tua frena libens docilisque recepi,</TextUnit>
    <TextUnit id="2242" loc="3.5.27">et semel insertas non mutaturus habenas</TextUnit>
    <TextUnit id="2243" loc="3.5.28">usque premo, tu me nitidis Albana ferentem</TextUnit>
    <TextUnit id="2244" loc="3.5.29">dona comis sancteque indutum Caesaris auro</TextUnit>
    <TextUnit id="2245" loc="3.5.30">visceribus complexa tuis sertisque dedisti</TextUnit>
    <TextUnit id="2246" loc="3.5.31">oscula anhela meis; tu, cum Capitolia nostrae</TextUnit>
    <TextUnit id="2247" loc="3.5.32">infitiata lyrae, saevum ingratumque dolebas</TextUnit>
    <TextUnit id="2248" loc="3.5.33">mecum victa Iovem; tu procurrentia primis</TextUnit>
    <TextUnit id="2249" loc="3.5.34">carmina nostra sonis totasque in murmure noctes</TextUnit>
    <TextUnit id="2250" loc="3.5.35">aure rapis vigili; longi tu sola laboris</TextUnit>
    <TextUnit id="2251" loc="3.5.36">conscia, cumque tuis crevit mea Thebais annis,</TextUnit>
    <TextUnit id="2252" loc="3.5.37">qualem te nuper Stygias prope raptus ad umbras,</TextUnit>
    <TextUnit id="2253" loc="3.5.38">cum iam Lethaeos audirem comminus amnes,</TextUnit>
    <TextUnit id="2254" loc="3.5.39">aspexi, tenuique oculos iam morte cadentes,</TextUnit>
    <TextUnit id="2255" loc="3.5.40">scilicet exhausti Lachesis mihi tempora fati</TextUnit>
    <TextUnit id="2256" loc="3.5.41">te tantum miserata dedit, superique potentes</TextUnit>
    <TextUnit id="2257" loc="3.5.42">invidiam timuere tuam. post ista propinquum</TextUnit>
    <TextUnit id="2258" loc="3.5.43">nunc iter optandosque sinus comes ire moraris?</TextUnit>
    <TextUnit id="2259" loc="3.5.44">heu ubi nota fides totque explorata per usus,</TextUnit>
    <TextUnit id="2260" loc="3.5.45">qua veteres Latias Graias heroidas aequas?</TextUnit>
    <TextUnit id="2261" loc="3.5.46">isset ad Iliacas—quid enim deferret amantes?—</TextUnit>
    <TextUnit id="2262" loc="3.5.47">Penelope gavisa domos, si passus Ulixes:</TextUnit>
    <TextUnit id="2263" loc="3.5.48">questa est Aegiale, questa est Meliboea relinqui,</TextUnit>
    <TextUnit id="2264" loc="3.5.49">et quam—quam saevi!— fecerunt maenada planctus.</TextUnit>
    <TextUnit id="2265" loc="3.5.50">nec minor his tu nosse Iidem vitamque maritis</TextUnit>
    <TextUnit id="2266" loc="3.5.51">dedere, sic certe cineres umbramque priorem</TextUnit>
    <TextUnit id="2267" loc="3.5.52">quaeris adhuc, sic exsequias amplexa canori</TextUnit>
    <TextUnit id="2268" loc="3.5.53">coniugis ingentes iterasti pectore planctus,</TextUnit>
    <TextUnit id="2269" loc="3.5.54">iam mea. nec pietas alia est tibi curaque natae,</TextUnit>
    <TextUnit id="2270" loc="3.5.55">sic et mater amas, sic numquam corde recedit</TextUnit>
    <TextUnit id="2271" loc="3.5.56">nata tuo, fixamque animi penetralibus imis</TextUnit>
    <TextUnit id="2272" loc="3.5.57">nocte dieque tenes, non sic Trachinia nidos</TextUnit>
    <TextUnit id="2273" loc="3.5.58">Alcyone, vernos non sic Philomela penates</TextUnit>
    <TextUnit id="2274" loc="3.5.59">circuit amplectens animamque in pignora transfert.</TextUnit>
    <TextUnit id="2275" loc="3.5.60">te nunc illa tenet, viduo quod sola cubili</TextUnit>
    <TextUnit id="2276" loc="3.5.61">otia iam pulchrae terit infecunda iuventae.</TextUnit>
    <TextUnit id="2277" loc="3.5.62">sed venient, plenis venient conubia taedis.</TextUnit>
    <TextUnit id="2278" loc="3.5.63">sic certe formaeque bonis animique meretur;</TextUnit>
    <TextUnit id="2279" loc="3.5.64">sive chelyn complexa petit seu voce paterna</TextUnit>
    <TextUnit id="2280" loc="3.5.65">discendum Musis sonat et mea carmina flectit,</TextUnit>
    <TextUnit id="2281" loc="3.5.66">candida seu molli diducit brachia motu:</TextUnit>
    <TextUnit id="2282" loc="3.5.67">ingenium probitas artemque modestia vincit,</TextUnit>
    <TextUnit id="2283" loc="3.5.68">nonne leves pueros, non te, Cytherea, pudebit</TextUnit>
    <TextUnit id="2284" loc="3.5.69">hoc cessare decus? nec tantum Roma iugales</TextUnit>
    <TextUnit id="2285" loc="3.5.70">conciliare toros festasque accendere taedas</TextUnit>
    <TextUnit id="2286" loc="3.5.71">fertilis: et nostra generi tellure dabuntur,</TextUnit>
    <TextUnit id="2287" loc="3.5.72">non adeo Vesuvinus apex et flammea diri</TextUnit>
    <TextUnit id="2288" loc="3.5.73">montis hiems trepidas exhausit civibus urbes:</TextUnit>
    <TextUnit id="2289" loc="3.5.74">stant populisque vigent, hinc auspice condita Phoebo</TextUnit>
    <TextUnit id="2290" loc="3.5.75">tecta Dicarchei portusque et litora mundi</TextUnit>
    <TextUnit id="2291" loc="3.5.76">hospita: at hinc magnae tractus imitantia Romae</TextUnit>
    <TextUnit id="2292" loc="3.5.77">quae Capys advectis implevit moenia Teucris,</TextUnit>
    <TextUnit id="2293" loc="3.5.78">nostra quoque et propriis tenuis nec rara colonis</TextUnit>
    <TextUnit id="2294" loc="3.5.79">Parthenope, cui mite solum trans aequora vectae</TextUnit>
    <TextUnit id="2295" loc="3.5.80">ipse Dionaea monstravit Apollo columba.</TextUnit>
    <TextUnit id="2296" loc="3.5.81">Has ego te sedes—nam nec mihi barbara Thrace</TextUnit>
    <TextUnit id="2297" loc="3.5.82">nec Libye natale solum—transferre laboro,</TextUnit>
    <TextUnit id="2298" loc="3.5.83">quas et mollis hiems et frigida temperat aestas,</TextUnit>
    <TextUnit id="2299" loc="3.5.84">quas imbelle fretum torpentibus adluit undis,</TextUnit>
    <TextUnit id="2300" loc="3.5.85">pax secura locis et desidis otia vitae</TextUnit>
    <TextUnit id="2301" loc="3.5.86">et numquam turbata quies somnique peracti.</TextUnit>
    <TextUnit id="2302" loc="3.5.87">nulla foro rabies aut strictae in iurgia leges:</TextUnit>
    <TextUnit id="2303" loc="3.5.88">morum iura viris solum et sine fascibus aequum,</TextUnit>
    <TextUnit id="2304" loc="3.5.89">quid nunc magnificas species cultusque locorum</TextUnit>
    <TextUnit id="2305" loc="3.5.90">templaque et innumeris spatia interstincta columnis,</TextUnit>
    <TextUnit id="2306" loc="3.5.91">et geminam molem nudi tectique theatri</TextUnit>
    <TextUnit id="2307" loc="3.5.92">et Capitolinis quinquennia proxima lustris,</TextUnit>
    <TextUnit id="2308" loc="3.5.93">quid laudem litus libertatemque Menandri,</TextUnit>
    <TextUnit id="2309" loc="3.5.94">quam Romanus honos et Graia licentia miscent?</TextUnit>
    <TextUnit id="2310" loc="3.5.95">nec desunt variae circa oblectamina vitae:</TextUnit>
    <TextUnit id="2311" loc="3.5.96">sive vaporiferas blandissima litora, Baias,</TextUnit>
    <TextUnit id="2312" loc="3.5.97">enthea fatidicae seu visere tecta Sibyllae</TextUnit>
    <TextUnit id="2313" loc="3.5.98">dulce sit Iliacoque iugum memorabile remo,</TextUnit>
    <TextUnit id="2314" loc="3.5.99">seu tibi Bacchei vineta madentia Gauri</TextUnit>
    <TextUnit id="2315" loc="3.5.100">Teleboumque domos, trepidis ubi dulcia nautis</TextUnit>
    <TextUnit id="2316" loc="3.5.101">lumina noctivagae tollit Pharus aemula lunae,</TextUnit>
    <TextUnit id="2317" loc="3.5.102">caraque non molli iuga Surrentina Lyaeo,</TextUnit>
    <TextUnit id="2318" loc="3.5.103">quae meus ante alios habitator Pollius auget,</TextUnit>
    <TextUnit id="2319" loc="3.5.104">Aenarumque lacus medicos Stabiasque renatas:</TextUnit>
    <TextUnit id="2320" loc="3.5.105">mille tibi nostrae referam telluris amores?</TextUnit>
    <TextUnit id="2321" loc="3.5.106">sed satis, hoc, coniunx, satis est dixisse: creavit</TextUnit>
    <TextUnit id="2322" loc="3.5.107">me tibi. me socium longos adstrinxit in annos,</TextUnit>
    <TextUnit id="2323" loc="3.5.108">nonne haec amborum genetrix altrixque videri</TextUnit>
    <TextUnit id="2324" loc="3.5.109">digna? sed ingratus qui plura adnecto tuisque</TextUnit>
    <TextUnit id="2325" loc="3.5.110">moribus indubito: venies, carissima coniunx.</TextUnit>
    <TextUnit id="2326" loc="3.5.111">praeveniesque etiam; sine me tibi ductor aquarum</TextUnit>
    <TextUnit id="2327" loc="3.5.112">Thybris et armiferi sordebunt tecta Quirini.</TextUnit>
    <TextUnit id="2328" loc="4.1.1">Laeta bis octonis accedit purpura factis</TextUnit>
    <TextUnit id="2329" loc="4.1.2">Caesaris insignemque aperit Germanicus annum</TextUnit>
    <TextUnit id="2330" loc="4.1.3">atque oritur eum sole novo, cum grandibus astris</TextUnit>
    <TextUnit id="2331" loc="4.1.4">clarius ipse nitens et primo maior Eoo.</TextUnit>
    <TextUnit id="2332" loc="4.1.5">exsultent leges Latiae. gaudete curules,</TextUnit>
    <TextUnit id="2333" loc="4.1.6">et septemgemino iactantior aethera pulset</TextUnit>
    <TextUnit id="2334" loc="4.1.7">Roma iugo. plusque ante alias Evandrius arces</TextUnit>
    <TextUnit id="2335" loc="4.1.8">collis ovet: subiere novi Palatia fasces,</TextUnit>
    <TextUnit id="2336" loc="4.1.9">et requiem bissenus honos precibusque receptis</TextUnit>
    <TextUnit id="2337" loc="4.1.10">curia Caesareum gaudet vicisse pudorem.</TextUnit>
    <TextUnit id="2338" loc="4.1.11">ipse etiam immensi reparator maximus aevi</TextUnit>
    <TextUnit id="2339" loc="4.1.12">attollit vultus et utroque a limine grates</TextUnit>
    <TextUnit id="2340" loc="4.1.13">Ianus agit, quem tu vicina Pace ligatum</TextUnit>
    <TextUnit id="2341" loc="4.1.14">omnia iussisti componere bella novique</TextUnit>
    <TextUnit id="2342" loc="4.1.15">in leges iurare fori, levat ecce supinas</TextUnit>
    <TextUnit id="2343" loc="4.1.16">hinc atque inde manus geminaque haec voce profatur:</TextUnit>
    <TextUnit id="2344" loc="4.1.17">"Salve, magne parens mundi, qui saecula mecum</TextUnit>
    <TextUnit id="2345" loc="4.1.18">instaurare paras, talem te cernere semper</TextUnit>
    <TextUnit id="2346" loc="4.1.19">mense meo tua Roma cupit; sic tempora nasci,</TextUnit>
    <TextUnit id="2347" loc="4.1.20">sic annos intrare decet, da gaudia fastis</TextUnit>
    <TextUnit id="2348" loc="4.1.21">continua: hos umeros multo sinus ambiat ostro</TextUnit>
    <TextUnit id="2349" loc="4.1.22">et properata tuae manibus praetexta Minervae,</TextUnit>
    <TextUnit id="2350" loc="4.1.23">aspicis ut templis alius nitor, altior aris</TextUnit>
    <TextUnit id="2351" loc="4.1.24">ignis et ipsa meae tepeant tibi sidera brumae?</TextUnit>
    <TextUnit id="2352" loc="4.1.25">moribus atque tuis gaudent turmaeque tribusque</TextUnit>
    <TextUnit id="2353" loc="4.1.26">purpureique patres, lucemque a consule ducit</TextUnit>
    <TextUnit id="2354" loc="4.1.27">omnis honos? quid tale. precor, prior annus habebat:</TextUnit>
    <TextUnit id="2355" loc="4.1.28">dic age, Roma potens, et mecum, longa Vetustas,</TextUnit>
    <TextUnit id="2356" loc="4.1.29">dinumera fastos nec parva exempla recense,</TextUnit>
    <TextUnit id="2357" loc="4.1.30">sed quae sola meus dignetur vincere Caesar.</TextUnit>
    <TextUnit id="2358" loc="4.1.31">ter Latio deciesque tulit labentibus annis</TextUnit>
    <TextUnit id="2359" loc="4.1.32">Augustus fasces, sed coepit sero mereri:</TextUnit>
    <TextUnit id="2360" loc="4.1.33">tu iuvenis praegressus avos. et quanta recusas,</TextUnit>
    <TextUnit id="2361" loc="4.1.34">quanta vetas! flectere tamen precibusque senatus</TextUnit>
    <TextUnit id="2362" loc="4.1.35">promittes hunc saepe diem. manet insuper ordo</TextUnit>
    <TextUnit id="2363" loc="4.1.36">longior, et totidem felix tibi Roma curules</TextUnit>
    <TextUnit id="2364" loc="4.1.37">terque quaterque dabit, mecum altera saecula condes,</TextUnit>
    <TextUnit id="2365" loc="4.1.38">et tibi longaevi renovabitur ara parentis 2:</TextUnit>
    <TextUnit id="2366" loc="4.1.39">mille tropaea feres, tantum permitte triumphos:</TextUnit>
    <TextUnit id="2367" loc="4.1.40">restat Baetra novis, restat Babylona tributis</TextUnit>
    <TextUnit id="2368" loc="4.1.41">frenari; nondum gremio Iovis Indica laurus,</TextUnit>
    <TextUnit id="2369" loc="4.1.42">nondum Arabes Seresque rogant, nondum omnis honorem</TextUnit>
    <TextUnit id="2370" loc="4.1.43">annus habet, cupiuntque decem tua nomina menses."</TextUnit>
    <TextUnit id="2371" loc="4.1.44">Sic Ianus clausoque libens se poste recepit,</TextUnit>
    <TextUnit id="2372" loc="4.1.45">tune omnes patuere dei laetoque dederunt</TextUnit>
    <TextUnit id="2373" loc="4.1.46">signa polo. longamque tibi. dux magne, iuventam</TextUnit>
    <TextUnit id="2374" loc="4.1.47">annuit atque suos promisit Iuppiter annos.</TextUnit>
    <TextUnit id="2375" loc="4.2.1">Regia Sidoniae convivia laudat Elissac.</TextUnit>
    <TextUnit id="2376" loc="4.2.2">qui magnum Aenean Laurentibus intulit arvis,</TextUnit>
    <TextUnit id="2377" loc="4.2.3">Alcinoique dapes mansuro carmine monstrat,</TextUnit>
    <TextUnit id="2378" loc="4.2.4">aequore qui multo reducem consumpsit Ulixem:</TextUnit>
    <TextUnit id="2379" loc="4.2.5">ast ego. cui sacrae Caesar nova gaudia cenae</TextUnit>
    <TextUnit id="2380" loc="4.2.6">nunc primum dominoque dedit consurgere mensa,</TextUnit>
    <TextUnit id="2381" loc="4.2.7">qua celebrem mea vota lyra. quas solvere grates</TextUnit>
    <TextUnit id="2382" loc="4.2.8">sufficiam? non, si pariter mihi vertice Iacto</TextUnit>
    <TextUnit id="2383" loc="4.2.9">nectat odoratas et Smyrna et Mantua lauros,</TextUnit>
    <TextUnit id="2384" loc="4.2.10">digna loquar, mediis videor discumbere in astris</TextUnit>
    <TextUnit id="2385" loc="4.2.11">cum Iove et Iliaca porrectum sumere dextra</TextUnit>
    <TextUnit id="2386" loc="4.2.12">immortale merum! steriles transmisimus annos:</TextUnit>
    <TextUnit id="2387" loc="4.2.13">haec aevi mihi prima dies, hic limina vitae,</TextUnit>
    <TextUnit id="2388" loc="4.2.14">tene ego. regnator terrarum orbisque subacti</TextUnit>
    <TextUnit id="2389" loc="4.2.15">magne parens, te. spes hominum, te, cura deorum,</TextUnit>
    <TextUnit id="2390" loc="4.2.16">cerno iacens? datur haec iuxta, datur ora tueri</TextUnit>
    <TextUnit id="2391" loc="4.2.17">vina inter mensaeque et non adsurgere fas est?</TextUnit>
    <TextUnit id="2392" loc="4.2.18">Tectum augustum, ingens, non centum insigne columnis,</TextUnit>
    <TextUnit id="2393" loc="4.2.19">sed quantae superos caelumque Atlante remisso</TextUnit>
    <TextUnit id="2394" loc="4.2.20">sustentare queant. stupet hoc vicina Tonantis</TextUnit>
    <TextUnit id="2395" loc="4.2.21">regia, teque pari laetantur sede locatum</TextUnit>
    <TextUnit id="2396" loc="4.2.22">numina, nee magnum properes escendere caelum 1;</TextUnit>
    <TextUnit id="2397" loc="4.2.23">tanta patet moles effusaeque impetus aulae</TextUnit>
    <TextUnit id="2398" loc="4.2.24">liberior campo multumque amplexus operti</TextUnit>
    <TextUnit id="2399" loc="4.2.25">aetheros et tantum domino minor: ille penates</TextUnit>
    <TextUnit id="2400" loc="4.2.26">implet et ingenti genio iuvat, aemulus illic</TextUnit>
    <TextUnit id="2401" loc="4.2.27">mons Libys Iliacusque nitens et multa Syene</TextUnit>
    <TextUnit id="2402" loc="4.2.28">et Chios et glaucae certantia Doridi saxa</TextUnit>
    <TextUnit id="2403" loc="4.2.29">Lunaque portandis tantum suffecta columnis.</TextUnit>
    <TextUnit id="2404" loc="4.2.30">longa supra species: fessis vix culmina prendas</TextUnit>
    <TextUnit id="2405" loc="4.2.31">visibus auratique putes laquearia caeli.</TextUnit>
    <TextUnit id="2406" loc="4.2.32">hic eum Romuleos proceres trabeataque Caesar</TextUnit>
    <TextUnit id="2407" loc="4.2.33">agmina mille simul iussit discumbere mensis,</TextUnit>
    <TextUnit id="2408" loc="4.2.34">ipsa sinus accincta Ceres Bacchusque laborat</TextUnit>
    <TextUnit id="2409" loc="4.2.35">sufficere, aetherii felix sic orbita fluxit</TextUnit>
    <TextUnit id="2410" loc="4.2.36">Triptolemi; sic vitifero sub palmite nudos</TextUnit>
    <TextUnit id="2411" loc="4.2.37">umbravit colles et sobria rura Lyaeus.</TextUnit>
    <TextUnit id="2412" loc="4.2.38">Sed mihi non epulas Indisque innixa columnis</TextUnit>
    <TextUnit id="2413" loc="4.2.39">robora Maurorum famulasque ex ordine turmas,</TextUnit>
    <TextUnit id="2414" loc="4.2.40">ipsum, ipsum cupido tantum spectare vaeavit</TextUnit>
    <TextUnit id="2415" loc="4.2.41">tranquillam vultus et maiestate serena</TextUnit>
    <TextUnit id="2416" loc="4.2.42">mulcentem radios summittentemque modeste</TextUnit>
    <TextUnit id="2417" loc="4.2.43">fortunae vexilla suae; tamen ore nitebat</TextUnit>
    <TextUnit id="2418" loc="4.2.44">dissimulatus honos, talem quoque barbarus hostis</TextUnit>
    <TextUnit id="2419" loc="4.2.45">posset et ignotae conspectum agnoscere gentes.</TextUnit>
    <TextUnit id="2420" loc="4.2.46">non aliter gelida Rhodopes in valle recumbit</TextUnit>
    <TextUnit id="2421" loc="4.2.47">dimissis Gradivus equis; sic lubrica ponit</TextUnit>
    <TextUnit id="2422" loc="4.2.48">membra Therapnaea resolutus gymnade Pollux,</TextUnit>
    <TextUnit id="2423" loc="4.2.49">sic iacet ad Gangen Indis ululantibus Euhan,</TextUnit>
    <TextUnit id="2424" loc="4.2.50">sic gravis Alcides post horrida iussa reversus</TextUnit>
    <TextUnit id="2425" loc="4.2.51">gaudebat strato latus adclinare leoni,</TextUnit>
    <TextUnit id="2426" loc="4.2.52">parva loquor necdum aequo tuos, Germanice, vultus:</TextUnit>
    <TextUnit id="2427" loc="4.2.53">talis, ubi Oceani finem mensasque revisit</TextUnit>
    <TextUnit id="2428" loc="4.2.54">Aethiopum sacro diffusus nectare vultus</TextUnit>
    <TextUnit id="2429" loc="4.2.55">dux superum secreta iubet dare carmina Musas</TextUnit>
    <TextUnit id="2430" loc="4.2.56">et Pallenaeos Phoebum laudare triumphos.</TextUnit>
    <TextUnit id="2431" loc="4.2.57">Di tibi—namque animas saepe exaudire minores</TextUnit>
    <TextUnit id="2432" loc="4.2.58">dicuntur—patriae bis terque exire senectae</TextUnit>
    <TextUnit id="2433" loc="4.2.59">annuerint fines! rata numina miseris astris,</TextUnit>
    <TextUnit id="2434" loc="4.2.60">templaque des habitesque domos! saepe annua pandas</TextUnit>
    <TextUnit id="2435" loc="4.2.61">limina, saepe novo Ianum lictore salutes,</TextUnit>
    <TextUnit id="2436" loc="4.2.62">saepe coronatis iteres quinquennia lustris!</TextUnit>
    <TextUnit id="2437" loc="4.2.63">qua mihi felices epulas mensaeque dedisti</TextUnit>
    <TextUnit id="2438" loc="4.2.64">sacra tuae. talis longo post tempore venit</TextUnit>
    <TextUnit id="2439" loc="4.2.65">lux mihi. Troianae qualis sub collibus Albae,</TextUnit>
    <TextUnit id="2440" loc="4.2.66">cum modo Germanas acies modo Daca sonantem</TextUnit>
    <TextUnit id="2441" loc="4.2.67">proelia Palladio tua me manus induit auro.</TextUnit>
    <TextUnit id="2442" loc="4.3.1">Quis duri silicis gravisque ferri</TextUnit>
    <TextUnit id="2443" loc="4.3.2">immanis sonus aequori propinquum</TextUnit>
    <TextUnit id="2444" loc="4.3.3">saxosae latus Appiae replevit?</TextUnit>
    <TextUnit id="2445" loc="4.3.4">certe non Libycae sonant catervae</TextUnit>
    <TextUnit id="2446" loc="4.3.5">nec dux advena peierante bello</TextUnit>
    <TextUnit id="2447" loc="4.3.6">Campanos quatit inquietus agros,</TextUnit>
    <TextUnit id="2448" loc="4.3.7">nec frangit vada montibusque caesis</TextUnit>
    <TextUnit id="2449" loc="4.3.8">inducit Nero sordidas paludes,</TextUnit>
    <TextUnit id="2450" loc="4.3.9">sed qui limina bellicosa Iani</TextUnit>
    <TextUnit id="2451" loc="4.3.10">iustis legibus et foro coronat,</TextUnit>
    <TextUnit id="2452" loc="4.3.11">qui castae Cereri diu negata</TextUnit>
    <TextUnit id="2453" loc="4.3.12">reddit iugera sobriasque terras,</TextUnit>
    <TextUnit id="2454" loc="4.3.13">qui fortem vetat interire sexum</TextUnit>
    <TextUnit id="2455" loc="4.3.14">et censor prohibet mares adultos</TextUnit>
    <TextUnit id="2456" loc="4.3.15">pulchrae supplicium timere formae,</TextUnit>
    <TextUnit id="2457" loc="4.3.16">qui reddit Capitolio Tonantem</TextUnit>
    <TextUnit id="2458" loc="4.3.17">et Pacem propria domo reponit,</TextUnit>
    <TextUnit id="2459" loc="4.3.18">qui genti patriae futura semper</TextUnit>
    <TextUnit id="2460" loc="4.3.19">sancit lumina Flaviumque caelum 2:</TextUnit>
    <TextUnit id="2461" loc="4.3.20">hic segnis populi vias gravatus</TextUnit>
    <TextUnit id="2462" loc="4.3.21">et campos iter omne detinentes</TextUnit>
    <TextUnit id="2463" loc="4.3.22">longos eximit ambitus novoque</TextUnit>
    <TextUnit id="2464" loc="4.3.23">iniectu solidat graves harenas</TextUnit>
    <TextUnit id="2465" loc="4.3.24">gaudens Euboicae domum Sibyllae</TextUnit>
    <TextUnit id="2466" loc="4.3.25">Ganranosque sinus et aestuantes</TextUnit>
    <TextUnit id="2467" loc="4.3.26">septem montibus admovere Baias.</TextUnit>
    <TextUnit id="2468" loc="4.3.27">Hic quondam piger axe vectus uno</TextUnit>
    <TextUnit id="2469" loc="4.3.28">nutabat cruce pendula viator</TextUnit>
    <TextUnit id="2470" loc="4.3.29">sorbebatque rotas maligna tellus,</TextUnit>
    <TextUnit id="2471" loc="4.3.30">et plebs in mediis Latina campis</TextUnit>
    <TextUnit id="2472" loc="4.3.31">horrebat mala navigationis;</TextUnit>
    <TextUnit id="2473" loc="4.3.32">nec cursus agiles, sed impeditum</TextUnit>
    <TextUnit id="2474" loc="4.3.33">tardabant iter orbitae tacentes,</TextUnit>
    <TextUnit id="2475" loc="4.3.34">dum pondus nimium querens sub alta</TextUnit>
    <TextUnit id="2476" loc="4.3.35">repit languida quadrupes statera.</TextUnit>
    <TextUnit id="2477" loc="4.3.36">at nunc, quae solidum diem terebat,</TextUnit>
    <TextUnit id="2478" loc="4.3.37">horarum via facta vix duarum,</TextUnit>
    <TextUnit id="2479" loc="4.3.38">non tensae volucrum per astra pennae</TextUnit>
    <TextUnit id="2480" loc="4.3.39">nec velocius ibitis, carinae.</TextUnit>
    <TextUnit id="2481" loc="4.3.40">Hic primus labor incohare sulcos</TextUnit>
    <TextUnit id="2482" loc="4.3.41">et rescindere limites et alto</TextUnit>
    <TextUnit id="2483" loc="4.3.42">egestu penitus cavare terras;</TextUnit>
    <TextUnit id="2484" loc="4.3.43">mox haustas aliter replere fossas</TextUnit>
    <TextUnit id="2485" loc="4.3.44">et summo gremium parare dorso,</TextUnit>
    <TextUnit id="2486" loc="4.3.45">ne nutent sola, ne maligna sedes</TextUnit>
    <TextUnit id="2487" loc="4.3.46">det pressis dubium cubile saxis;</TextUnit>
    <TextUnit id="2488" loc="4.3.47">tunc umbonibus hinc et hinc coactis</TextUnit>
    <TextUnit id="2489" loc="4.3.48">et crebris iter alligare gomphis.</TextUnit>
    <TextUnit id="2490" loc="4.3.49">o quantae pariter manus laborant!</TextUnit>
    <TextUnit id="2491" loc="4.3.50">hi caedunt nemus exuuntque montes,</TextUnit>
    <TextUnit id="2492" loc="4.3.51">hi ferro scopulos trabesque levant;</TextUnit>
    <TextUnit id="2493" loc="4.3.52">illi saxa ligant opusque texunt</TextUnit>
    <TextUnit id="2494" loc="4.3.53">cocto pulvere sordidoque tofo;</TextUnit>
    <TextUnit id="2495" loc="4.3.54">hi siccant bibulas manu lacunas</TextUnit>
    <TextUnit id="2496" loc="4.3.55">et longe fluvios agunt minores.</TextUnit>
    <TextUnit id="2497" loc="4.3.56">hae possent et Athon cavare dextrae</TextUnit>
    <TextUnit id="2498" loc="4.3.57">et maestum pelagus gementis Helles</TextUnit>
    <TextUnit id="2499" loc="4.3.58">intercludere ponte non natanti.</TextUnit>
    <TextUnit id="2500" loc="4.3.59">his parvus, nisi di via vetarent,</TextUnit>
    <TextUnit id="2501" loc="4.3.60">Inous freta miscuisset Isthmos.</TextUnit>
    <TextUnit id="2502" loc="4.3.61">fervent litora mobilesque silvae,</TextUnit>
    <TextUnit id="2503" loc="4.3.62">it longus medias fragor per urbes,</TextUnit>
    <TextUnit id="2504" loc="4.3.63">atque echon simul hine et inde fractam</TextUnit>
    <TextUnit id="2505" loc="4.3.64">Gauro Massicus uvifer remittit,</TextUnit>
    <TextUnit id="2506" loc="4.3.65">miratur sonitum quieta Cyme</TextUnit>
    <TextUnit id="2507" loc="4.3.66">et Literna palus pigerque Savo.</TextUnit>
    <TextUnit id="2508" loc="4.3.67">At flavum caput umidumque late</TextUnit>
    <TextUnit id="2509" loc="4.3.68">crinem mollibus impeditus ulvis</TextUnit>
    <TextUnit id="2510" loc="4.3.69">Vulturnus levat ora maximoque</TextUnit>
    <TextUnit id="2511" loc="4.3.70">pontis Caesarei reclinus arcu</TextUnit>
    <TextUnit id="2512" loc="4.3.71">raucis talia faucibus redundat:</TextUnit>
    <TextUnit id="2513" loc="4.3.72">"camporum bone conditor meorum,</TextUnit>
    <TextUnit id="2514" loc="4.3.73">qui me vallibus aviis refusum</TextUnit>
    <TextUnit id="2515" loc="4.3.74">et ripas habitare nescientem</TextUnit>
    <TextUnit id="2516" loc="4.3.75">recti legibus alvei ligasti,</TextUnit>
    <TextUnit id="2517" loc="4.3.76">et nunc ille ego turbidus minaxque,</TextUnit>
    <TextUnit id="2518" loc="4.3.77">vix passus dubias prius carinas,</TextUnit>
    <TextUnit id="2519" loc="4.3.78">iam pontem fero perviusque caleor;</TextUnit>
    <TextUnit id="2520" loc="4.3.79">qui terras rapere et rotare silvas</TextUnit>
    <TextUnit id="2521" loc="4.3.80">adsueram—pudet!—. amnis esse coepi;</TextUnit>
    <TextUnit id="2522" loc="4.3.81">sed grates ago servitusque tanti est,</TextUnit>
    <TextUnit id="2523" loc="4.3.82">quod sub te duce, te iubente cessi,</TextUnit>
    <TextUnit id="2524" loc="4.3.83">quod tu maximus arbiter meaeque</TextUnit>
    <TextUnit id="2525" loc="4.3.84">victor perpetuus legere ripae,</TextUnit>
    <TextUnit id="2526" loc="4.3.85">et nunc limite me colis beato</TextUnit>
    <TextUnit id="2527" loc="4.3.86">nec sordere sinis malumque late</TextUnit>
    <TextUnit id="2528" loc="4.3.87">deterges sterilis soli pudorem,</TextUnit>
    <TextUnit id="2529" loc="4.3.88">ne me pulvereum gravemque caelo</TextUnit>
    <TextUnit id="2530" loc="4.3.89">Tyrrheni sinus obluat profundi,</TextUnit>
    <TextUnit id="2531" loc="4.3.90">qualis Cinyphius tacente ripa</TextUnit>
    <TextUnit id="2532" loc="4.3.91">Poenos Bagrada serpit inter agros,</TextUnit>
    <TextUnit id="2533" loc="4.3.92">sed talis ferar, ut nitente cursu</TextUnit>
    <TextUnit id="2534" loc="4.3.93">tranquillum mare proximumque possim</TextUnit>
    <TextUnit id="2535" loc="4.3.94">puro gurgite provocare Lirim."</TextUnit>
    <TextUnit id="2536" loc="4.3.95">Haec amnis pariterque se levarat</TextUnit>
    <TextUnit id="2537" loc="4.3.96">ingenti plaga marmorata dorso,</TextUnit>
    <TextUnit id="2538" loc="4.3.97">huius ianua prosperumque limen</TextUnit>
    <TextUnit id="2539" loc="4.3.98">arcus, belligeris ducis tropaeis</TextUnit>
    <TextUnit id="2540" loc="4.3.99">et totis Ligurum nitens metallis,</TextUnit>
    <TextUnit id="2541" loc="4.3.100">quantus nubila qui coronat imbri.</TextUnit>
    <TextUnit id="2542" loc="4.3.101">illic flectitur excitus viator,</TextUnit>
    <TextUnit id="2543" loc="4.3.102">illic Appia se dolet relinqui,</TextUnit>
    <TextUnit id="2544" loc="4.3.103">tune velocior acriorque cursus,</TextUnit>
    <TextUnit id="2545" loc="4.3.104">tunc ipsos iuvat impetus iugales;</TextUnit>
    <TextUnit id="2546" loc="4.3.105">ceu fessis ubi remigum lacertis</TextUnit>
    <TextUnit id="2547" loc="4.3.106">primae carbasa ventilatis, aurae,</TextUnit>
    <TextUnit id="2548" loc="4.3.107">ergo omnes, age, quae sub axe primo</TextUnit>
    <TextUnit id="2549" loc="4.3.108">Romani colitis fidem parentis,</TextUnit>
    <TextUnit id="2550" loc="4.3.109">prono limite commeate gentes,</TextUnit>
    <TextUnit id="2551" loc="4.3.110">Eoae citius venite laurus.</TextUnit>
    <TextUnit id="2552" loc="4.3.111">nil obstat cupidis, nihil moratur:</TextUnit>
    <TextUnit id="2553" loc="4.3.112">qui primo Tiberim relinquit ortu,</TextUnit>
    <TextUnit id="2554" loc="4.3.113">primo vespere naviget Lucrinum.</TextUnit>
    <TextUnit id="2555" loc="4.3.114">Sed quam fine viae recentis imo,</TextUnit>
    <TextUnit id="2556" loc="4.3.115">qua monstrat veteres Apollo Cumas,</TextUnit>
    <TextUnit id="2557" loc="4.3.116">albam crinibus infulisque cerno!</TextUnit>
    <TextUnit id="2558" loc="4.3.117">visu fallimur? an sacris ab antris</TextUnit>
    <TextUnit id="2559" loc="4.3.118">profert Chalcidicas Sibylla laurus?</TextUnit>
    <TextUnit id="2560" loc="4.3.119">cedamus; chely, iam repone cantus:</TextUnit>
    <TextUnit id="2561" loc="4.3.120">vates sanctior incipit, tacendum est.</TextUnit>
    <TextUnit id="2562" loc="4.3.121">en! et colla rotat novisque late</TextUnit>
    <TextUnit id="2563" loc="4.3.122">bacchatur spatiis viamque replet,</TextUnit>
    <TextUnit id="2564" loc="4.3.123">tunc sic virgineo profatur ore:</TextUnit>
    <TextUnit id="2565" loc="4.3.124">"dicebam, veniet—manete campi</TextUnit>
    <TextUnit id="2566" loc="4.3.125">atque amnis—, veniet favente caelo,</TextUnit>
    <TextUnit id="2567" loc="4.3.126">qui foedum nemus et putres harenas</TextUnit>
    <TextUnit id="2568" loc="4.3.127">celsis pontibus et via levabit.</TextUnit>
    <TextUnit id="2569" loc="4.3.128">en! hic est deus, hunc iubet beatis</TextUnit>
    <TextUnit id="2570" loc="4.3.129">pro se Iuppiter imperare terris;</TextUnit>
    <TextUnit id="2571" loc="4.3.130">quo non dignior has subit habenas,</TextUnit>
    <TextUnit id="2572" loc="4.3.131">ex quo me duce praescios Averni</TextUnit>
    <TextUnit id="2573" loc="4.3.132">Aeneas avide futura quaerens</TextUnit>
    <TextUnit id="2574" loc="4.3.133">lucos et penetravit et reliquit.</TextUnit>
    <TextUnit id="2575" loc="4.3.134">hic paci bonus, hic timendus armis,</TextUnit>
    <TextUnit id="2576" loc="4.3.135">Natura melior potentiorque.</TextUnit>
    <TextUnit id="2577" loc="4.3.136">hic si flammigeros teneret axes,</TextUnit>
    <TextUnit id="2578" loc="4.3.137">largis, India, nubibus maderes.</TextUnit>
    <TextUnit id="2579" loc="4.3.138">undaret Libye, teperet Haemus.</TextUnit>
    <TextUnit id="2580" loc="4.3.139">salve, dux hominum et parens deorum,</TextUnit>
    <TextUnit id="2581" loc="4.3.140">provisum mihi conditumque numen.</TextUnit>
    <TextUnit id="2582" loc="4.3.141">nec iam putribus evoluta chartis</TextUnit>
    <TextUnit id="2583" loc="4.3.142">sollemni prece quindecim virorum</TextUnit>
    <TextUnit id="2584" loc="4.3.143">perlustra mea dicta, sed canentem</TextUnit>
    <TextUnit id="2585" loc="4.3.144">ipsam comminus, ut mereris, audi.</TextUnit>
    <TextUnit id="2586" loc="4.3.145">vidi quam seriem merentis aevi</TextUnit>
    <TextUnit id="2587" loc="4.3.146">pronectant tibi candidae sorores:</TextUnit>
    <TextUnit id="2588" loc="4.3.147">magnus te manet ordo saeculorum,</TextUnit>
    <TextUnit id="2589" loc="4.3.148">natis longior abnepotibusque</TextUnit>
    <TextUnit id="2590" loc="4.3.149">annos perpetua geres iuventa,</TextUnit>
    <TextUnit id="2591" loc="4.3.150">quos fertur placidos adisse Nestor,</TextUnit>
    <TextUnit id="2592" loc="4.3.151">quos Tithonia computat senectus</TextUnit>
    <TextUnit id="2593" loc="4.3.152">et quantos ego Delium poposci.</TextUnit>
    <TextUnit id="2594" loc="4.3.153">iuravit tibi iam nivalis Arctus,</TextUnit>
    <TextUnit id="2595" loc="4.3.154">nunc magnos Oriens dabit triumphos.</TextUnit>
    <TextUnit id="2596" loc="4.3.155">ibis qua vagus Hercules et Euhan</TextUnit>
    <TextUnit id="2597" loc="4.3.156">ultra sidera flammeumque solem</TextUnit>
    <TextUnit id="2598" loc="4.3.157">et Nili caput et nives Atlantis,</TextUnit>
    <TextUnit id="2599" loc="4.3.158">et laudum cumulo beatus omni</TextUnit>
    <TextUnit id="2600" loc="4.3.159">scandes belliger abnuesque currus;</TextUnit>
    <TextUnit id="2601" loc="4.3.160">donec Troicus ignis et renatae</TextUnit>
    <TextUnit id="2602" loc="4.3.161">Tarpeius pater intonabit aulae,</TextUnit>
    <TextUnit id="2603" loc="4.3.162">haec donec via te regente terras</TextUnit>
    <TextUnit id="2604" loc="4.3.163">annosa magis Appia senescat."</TextUnit>
    <TextUnit id="2605" loc="4.4.1">Curre per Euboicos non segnis, cpistola, campos,</TextUnit>
    <TextUnit id="2606" loc="4.4.2">hac ingressa vias, qua nobilis Appia crescit</TextUnit>
    <TextUnit id="2607" loc="4.4.3">in latus et molles solidus premit agger harenas.</TextUnit>
    <TextUnit id="2608" loc="4.4.4">atque ubi Romuleas velox penetraveris arces,</TextUnit>
    <TextUnit id="2609" loc="4.4.5">continuo dextras flavi pete Thybridis oras.</TextUnit>
    <TextUnit id="2610" loc="4.4.6">Lydia qua penitus stagnum navale coercet</TextUnit>
    <TextUnit id="2611" loc="4.4.7">ripa suburbanisque vadum praetexitur hortis,</TextUnit>
    <TextUnit id="2612" loc="4.4.8">illic egregium formaque animisque videbis</TextUnit>
    <TextUnit id="2613" loc="4.4.9">Marcellum et celso praesignem vertice nosces.</TextUnit>
    <TextUnit id="2614" loc="4.4.10">cui primam solito vulgi de more salutem,</TextUnit>
    <TextUnit id="2615" loc="4.4.11">mox inclusa modis haec reddere verba memento:</TextUnit>
    <TextUnit id="2616" loc="4.4.12">"Iam terras volucremque polum fuga veris aquosi</TextUnit>
    <TextUnit id="2617" loc="4.4.13">laxat et Icariis caelum latratibus urit;</TextUnit>
    <TextUnit id="2618" loc="4.4.14">ardua iam densae rarescunt moenia Romae,</TextUnit>
    <TextUnit id="2619" loc="4.4.15">hos Praeneste sacrum, nemus hos glaciale Dianae,</TextUnit>
    <TextUnit id="2620" loc="4.4.16">Algidus aut horrens aut Tuscula protegit umbra,</TextUnit>
    <TextUnit id="2621" loc="4.4.17">Tiburis hi lucos Anienaque frigora captant.</TextUnit>
    <TextUnit id="2622" loc="4.4.18">te quoque clamosae quaenam plaga mitior urbi</TextUnit>
    <TextUnit id="2623" loc="4.4.19">subtrahit? aestivos quo decipis aere soles?</TextUnit>
    <TextUnit id="2624" loc="4.4.20">quid? tuus ante omnis, tua cura potissima, Gallus,</TextUnit>
    <TextUnit id="2625" loc="4.4.21">nec non noster amor—dubium morumne probandus</TextUnit>
    <TextUnit id="2626" loc="4.4.22">ingeniine bonis—Latiis aestivat in oris</TextUnit>
    <TextUnit id="2627" loc="4.4.23">anne metalliferae repetit iam moenia Lunae</TextUnit>
    <TextUnit id="2628" loc="4.4.24">Tyrrhenasque domos? quod si tibi proximus haeret,</TextUnit>
    <TextUnit id="2629" loc="4.4.25">non ego nunc vestro procul a sermone recedo;</TextUnit>
    <TextUnit id="2630" loc="4.4.26">certum est, inde sonus geminas mihi circuit aures,</TextUnit>
    <TextUnit id="2631" loc="4.4.27">sed tu, dum nimio possessa Hyperione flagrat</TextUnit>
    <TextUnit id="2632" loc="4.4.28">torva Cleonaei iuba sideris, exue curis</TextUnit>
    <TextUnit id="2633" loc="4.4.29">pectus et assiduo temet furare labori,</TextUnit>
    <TextUnit id="2634" loc="4.4.30">et sontes operit pharetras arcumque retendit</TextUnit>
    <TextUnit id="2635" loc="4.4.31">Parthus et Eleis auriga laboribus actos</TextUnit>
    <TextUnit id="2636" loc="4.4.32">Alpheo permulcet equos et nostra fatescit</TextUnit>
    <TextUnit id="2637" loc="4.4.33">laxaturque chelys: vires instigat alitque</TextUnit>
    <TextUnit id="2638" loc="4.4.34">tempestiva quies, maior post otia virtus!</TextUnit>
    <TextUnit id="2639" loc="4.4.35">talis cantata Briseide venit Achilles</TextUnit>
    <TextUnit id="2640" loc="4.4.36">acrior et positis erupit in Hectora plectris.</TextUnit>
    <TextUnit id="2641" loc="4.4.37">te quoque flammabit tacite repetita parumper</TextUnit>
    <TextUnit id="2642" loc="4.4.38">desidia et solitos novus exultabis in actus,</TextUnit>
    <TextUnit id="2643" loc="4.4.39">certe iam Latiae non miscent iurgia leges,</TextUnit>
    <TextUnit id="2644" loc="4.4.40">et pacem piger annus habet messesque reversae</TextUnit>
    <TextUnit id="2645" loc="4.4.41">dimisere forum, nec iam tibi turba reorum</TextUnit>
    <TextUnit id="2646" loc="4.4.42">vestibulo querulique rogant exire clientes;</TextUnit>
    <TextUnit id="2647" loc="4.4.43">cessat centeni moderatrix iudicis hasta,</TextUnit>
    <TextUnit id="2648" loc="4.4.44">qua tibi sublimi iam nunc celeberrima fama</TextUnit>
    <TextUnit id="2649" loc="4.4.45">eminet et iuvenis facundia praeterit annos.</TextUnit>
    <TextUnit id="2650" loc="4.4.46">felix curarum, cui non Heliconia cordi</TextUnit>
    <TextUnit id="2651" loc="4.4.47">serta nec imbelles Parnasi e vertice laurus,</TextUnit>
    <TextUnit id="2652" loc="4.4.48">sed viget ingenium et magnos accinctus in usus</TextUnit>
    <TextUnit id="2653" loc="4.4.49">fert animus quascumque vices: nos otia vitae</TextUnit>
    <TextUnit id="2654" loc="4.4.50">solamur cantu ventosaque gaudia famae</TextUnit>
    <TextUnit id="2655" loc="4.4.51">quaerimus, en egomet somnum et geniale secutus</TextUnit>
    <TextUnit id="2656" loc="4.4.52">litus, ubi Ausonio se condidit hospita portu</TextUnit>
    <TextUnit id="2657" loc="4.4.53">Parthenope, tenues ignavo pollice chordas</TextUnit>
    <TextUnit id="2658" loc="4.4.54">pulso Maroneique sedens in margine templi</TextUnit>
    <TextUnit id="2659" loc="4.4.55">sumo animum et magni tumidis adcanto magistri:</TextUnit>
    <TextUnit id="2660" loc="4.4.56">at tu, si longi cursum dabit Atropos aevi,</TextUnit>
    <TextUnit id="2661" loc="4.4.57">—detque, precor, Latiique ducis sic numina pergant,</TextUnit>
    <TextUnit id="2662" loc="4.4.58">quem tibi posthabito studium est coluisse Tonante,</TextUnit>
    <TextUnit id="2663" loc="4.4.59">quique tuos alio subtexit munere fasces</TextUnit>
    <TextUnit id="2664" loc="4.4.60">et spatia obliquae mandat renovare Latinae!—</TextUnit>
    <TextUnit id="2665" loc="4.4.61">forsitan Ausonias ibis frenare cohortes</TextUnit>
    <TextUnit id="2666" loc="4.4.62">aut Rheni populos aut nigrae litora Thyles</TextUnit>
    <TextUnit id="2667" loc="4.4.63">aut Histrum servare datur metuendaque portae</TextUnit>
    <TextUnit id="2668" loc="4.4.64">limina Caspiacae. nee enim tibi sola potentis</TextUnit>
    <TextUnit id="2669" loc="4.4.65">eloquii virtus: sunt membra accommoda bellis</TextUnit>
    <TextUnit id="2670" loc="4.4.66">quique gravem tarde subeant thoraca lacerti:</TextUnit>
    <TextUnit id="2671" loc="4.4.67">seu campo pedes ire pares, est agmina supra</TextUnit>
    <TextUnit id="2672" loc="4.4.68">nutaturus apex; seu frena sonantia flectes,</TextUnit>
    <TextUnit id="2673" loc="4.4.69">serviet asper equus, nos facta aliena canendo</TextUnit>
    <TextUnit id="2674" loc="4.4.70">vergimur in senium: propriis tu pulcher in armis</TextUnit>
    <TextUnit id="2675" loc="4.4.71">ipse canenda geres parvoque exempla parabis</TextUnit>
    <TextUnit id="2676" loc="4.4.72">magna Getae, dignos quem iam nunc belliger actus</TextUnit>
    <TextUnit id="2677" loc="4.4.73">poscit avus praestatque domi novisse triumphos,</TextUnit>
    <TextUnit id="2678" loc="4.4.74">surge, agedum, iuvenemque, puer, deprende parentem,</TextUnit>
    <TextUnit id="2679" loc="4.4.75">stemmate materno felix, virtute paterna.</TextUnit>
    <TextUnit id="2680" loc="4.4.76">iam te blanda sinu Tyrio sibi Gloria felix</TextUnit>
    <TextUnit id="2681" loc="4.4.77">educat et cunctas gaudet spondere curules."—</TextUnit>
    <TextUnit id="2682" loc="4.4.78">Haec ego Chalcidicis ad te, Marcelle, sonabam</TextUnit>
    <TextUnit id="2683" loc="4.4.79">litoribus, fractas ubi Vesvius erigit iras,</TextUnit>
    <TextUnit id="2684" loc="4.4.80">aemula Trinacriis volvens incendia flammis.</TextUnit>
    <TextUnit id="2685" loc="4.4.81">mira fides! credetne virum ventura propago,</TextUnit>
    <TextUnit id="2686" loc="4.4.82">cum segetes iterum, cum iam haec deserta virebunt,</TextUnit>
    <TextUnit id="2687" loc="4.4.83">infra urbes populosque premi proavitaque fato</TextUnit>
    <TextUnit id="2688" loc="4.4.84">rura abiisse pari ? necdum letale minari</TextUnit>
    <TextUnit id="2689" loc="4.4.85">cessat apex. procul ista tuo sint fata Teati</TextUnit>
    <TextUnit id="2690" loc="4.4.86">nec Marrucinos agat haec insania montes.</TextUnit>
    <TextUnit id="2691" loc="4.4.87">Nunc si forte meis quae sint exordia musis</TextUnit>
    <TextUnit id="2692" loc="4.4.88">scire petis, iam Sidonios emensa labores</TextUnit>
    <TextUnit id="2693" loc="4.4.89">Thebais optato collegit carbasa portu</TextUnit>
    <TextUnit id="2694" loc="4.4.90">Parnasique iugis silvaque Heliconide festis</TextUnit>
    <TextUnit id="2695" loc="4.4.91">tura dedit flammis et virginis exta iuvencae</TextUnit>
    <TextUnit id="2696" loc="4.4.92">votiferaque meas suspendit ab arbore vittas.</TextUnit>
    <TextUnit id="2697" loc="4.4.93">nunc vacuos crines alio subit infula nexu:</TextUnit>
    <TextUnit id="2698" loc="4.4.94">Troia quidem magnusque mihi temptatur Achilles,</TextUnit>
    <TextUnit id="2699" loc="4.4.95">sed vocat arcitenens alio pater armaque monstrat</TextUnit>
    <TextUnit id="2700" loc="4.4.96">Ausonii maiora ducis, trahit impetus illo</TextUnit>
    <TextUnit id="2701" loc="4.4.97">iam pridem retrahitque timor, stabuntne sub illa</TextUnit>
    <TextUnit id="2702" loc="4.4.98">mole umeri an magno vincetur pondere cervix?</TextUnit>
    <TextUnit id="2703" loc="4.4.99">dic, Marcelle, feram? fluctus an sueta minores</TextUnit>
    <TextUnit id="2704" loc="4.4.100">nosse ratis nondum Ioniis credenda periclis?</TextUnit>
    <TextUnit id="2705" loc="4.4.101">Iamque vale et penitus voti tibi vatis honorem</TextUnit>
    <TextUnit id="2706" loc="4.4.102">corde exire veta; nec enim Tirynthius almae</TextUnit>
    <TextUnit id="2707" loc="4.4.103">parens amicitiae; cedet tibi gloria fidi</TextUnit>
    <TextUnit id="2708" loc="4.4.104">Theseos, et lacerum qui circa moenia Troiae</TextUnit>
    <TextUnit id="2709" loc="4.4.105">Priamiden caeso solacia traxit amico.</TextUnit>
    <TextUnit id="2710" loc="4.5.1">Parvi beatus ruris honoribus,</TextUnit>
    <TextUnit id="2711" loc="4.5.2">qua prisca Teucros Alba colit lares,</TextUnit>
    <TextUnit id="2712" loc="4.5.3">fortem atque facundum Severum</TextUnit>
    <TextUnit id="2713" loc="4.5.4">non solitis fidibus saluto.</TextUnit>
    <TextUnit id="2714" loc="4.5.5">iam trux ad Arctos Parrhasias hiems</TextUnit>
    <TextUnit id="2715" loc="4.5.6">concessit altis obruta solibus,</TextUnit>
    <TextUnit id="2716" loc="4.5.7">iam pontus ac tellus renident</TextUnit>
    <TextUnit id="2717" loc="4.5.8">in Zephyros Aquilone fracto.</TextUnit>
    <TextUnit id="2718" loc="4.5.9">nunc cuncta veris frondibus annuis</TextUnit>
    <TextUnit id="2719" loc="4.5.10">crinitur arbos, nunc volucrum novi</TextUnit>
    <TextUnit id="2720" loc="4.5.11">questus inexpertumque carmen,</TextUnit>
    <TextUnit id="2721" loc="4.5.12">quod tacita statuere bruma.</TextUnit>
    <TextUnit id="2722" loc="4.5.13">nos parca tellus pervigil et focus</TextUnit>
    <TextUnit id="2723" loc="4.5.14">culmenque multo lumine sordidum</TextUnit>
    <TextUnit id="2724" loc="4.5.15">solantur exemptusque testa</TextUnit>
    <TextUnit id="2725" loc="4.5.16">qua modo ferbuerat Lyaeus.</TextUnit>
    <TextUnit id="2726" loc="4.5.17">non mille balant lanigeri greges,</TextUnit>
    <TextUnit id="2727" loc="4.5.18">nec vacca dulci mugit adultero,</TextUnit>
    <TextUnit id="2728" loc="4.5.19">unique siquando canenti</TextUnit>
    <TextUnit id="2729" loc="4.5.20">mutus ager domino reclamat.</TextUnit>
    <TextUnit id="2730" loc="4.5.21">sed terra primis post patriam mihi</TextUnit>
    <TextUnit id="2731" loc="4.5.22">dilecta curis: hic mea carmina</TextUnit>
    <TextUnit id="2732" loc="4.5.23">regina bellorum virago</TextUnit>
    <TextUnit id="2733" loc="4.5.24">Caesareo peramavit auro,</TextUnit>
    <TextUnit id="2734" loc="4.5.25">cum tu sodalis dulce periculum</TextUnit>
    <TextUnit id="2735" loc="4.5.26">conisus omni pectore tolleres,</TextUnit>
    <TextUnit id="2736" loc="4.5.27">ut Castor ad cunctos tremebat</TextUnit>
    <TextUnit id="2737" loc="4.5.28">Bebryciae strepitus harenae.</TextUnit>
    <TextUnit id="2738" loc="4.5.29">tene in remotis Syrtibus avia</TextUnit>
    <TextUnit id="2739" loc="4.5.30">Leptis creavit? iam feret Indicas</TextUnit>
    <TextUnit id="2740" loc="4.5.31">messes odoratisque rara</TextUnit>
    <TextUnit id="2741" loc="4.5.32">cinnama praeripiet Sabaeis.</TextUnit>
    <TextUnit id="2742" loc="4.5.33">quis non in omni vertice Romuli</TextUnit>
    <TextUnit id="2743" loc="4.5.34">reptasse dulcem Septimium putet?</TextUnit>
    <TextUnit id="2744" loc="4.5.35">quis fonte Iuturnae relictis</TextUnit>
    <TextUnit id="2745" loc="4.5.36">uberibus neget esse pastum?</TextUnit>
    <TextUnit id="2746" loc="4.5.37">nec mira virtus: protinus Ausonum</TextUnit>
    <TextUnit id="2747" loc="4.5.38">portus vadosae nescius Africae</TextUnit>
    <TextUnit id="2748" loc="4.5.39">intras adoptatusque Tuscis</TextUnit>
    <TextUnit id="2749" loc="4.5.40">gurgitibus puer innatasti.</TextUnit>
    <TextUnit id="2750" loc="4.5.41">hinc parvus inter pignora curiae</TextUnit>
    <TextUnit id="2751" loc="4.5.42">contentus artae lumine purpurae</TextUnit>
    <TextUnit id="2752" loc="4.5.43">crescis, sed immensos labores</TextUnit>
    <TextUnit id="2753" loc="4.5.44">indole patricia secutus.</TextUnit>
    <TextUnit id="2754" loc="4.5.45">non sermo Poenus, non habitus tibi,</TextUnit>
    <TextUnit id="2755" loc="4.5.46">externa non mens: Italus, Italus,</TextUnit>
    <TextUnit id="2756" loc="4.5.47">sunt Urbe Romanisque turmis,</TextUnit>
    <TextUnit id="2757" loc="4.5.48">qui Libyam deceant alumni.</TextUnit>
    <TextUnit id="2758" loc="4.5.49">est et frementi vox hilaris foro,</TextUnit>
    <TextUnit id="2759" loc="4.5.50">venale sed non eloquium tibi;</TextUnit>
    <TextUnit id="2760" loc="4.5.51">ensisque vagina quiescit,</TextUnit>
    <TextUnit id="2761" loc="4.5.52">stringere ni iubeant amici.</TextUnit>
    <TextUnit id="2762" loc="4.5.53">sed rura cordi saepius et quies,</TextUnit>
    <TextUnit id="2763" loc="4.5.54">nunc in paternis sedibus et solo</TextUnit>
    <TextUnit id="2764" loc="4.5.55">Veiente, nunc frondosa supra</TextUnit>
    <TextUnit id="2765" loc="4.5.56">Herniea. nunc Curibus vetustis.</TextUnit>
    <TextUnit id="2766" loc="4.5.57">hic plura pones vocibus et modis</TextUnit>
    <TextUnit id="2767" loc="4.5.58">passu solutis, sed memor interim</TextUnit>
    <TextUnit id="2768" loc="4.5.59">nostri verecundo latentem</TextUnit>
    <TextUnit id="2769" loc="4.5.60">barbiton ingemina sub antro.</TextUnit>
    <TextUnit id="2770" loc="4.6.1">Forte remittentem curas Phoeboque levatum</TextUnit>
    <TextUnit id="2771" loc="4.6.2">pectora, cum patulis tererem vagus otia Saeptis</TextUnit>
    <TextUnit id="2772" loc="4.6.3">iam moriente die, rapuit me cena benigni</TextUnit>
    <TextUnit id="2773" loc="4.6.4">Vindicis, haec imos animi perlapsa recessus</TextUnit>
    <TextUnit id="2774" loc="4.6.5">inconsumpta manet, neque enim ludibria ventris</TextUnit>
    <TextUnit id="2775" loc="4.6.6">hausimus aut epulas diverso a sole petitas</TextUnit>
    <TextUnit id="2776" loc="4.6.7">vinaque perpetuis aevo certantia fastis,</TextUnit>
    <TextUnit id="2777" loc="4.6.8">a miseri, quos nosse iuvat quid Phasidis ales</TextUnit>
    <TextUnit id="2778" loc="4.6.9">distet ab hiberna Rhodopes grue, quis magis anser</TextUnit>
    <TextUnit id="2779" loc="4.6.10">exta ferat, cur Tuscus aper generosior Umbro,</TextUnit>
    <TextUnit id="2780" loc="4.6.11">lubrica qua recubent conchylia mollius alga:</TextUnit>
    <TextUnit id="2781" loc="4.6.12">nobis verus amor medioque Helicone petitus</TextUnit>
    <TextUnit id="2782" loc="4.6.13">sermo hilaresque ioci brumalem absumere noctem</TextUnit>
    <TextUnit id="2783" loc="4.6.14">suaserunt mollemque oculis expellere somnum,</TextUnit>
    <TextUnit id="2784" loc="4.6.15">donec ab Elysiis prospexit sedibus alter</TextUnit>
    <TextUnit id="2785" loc="4.6.16">Castor et hesternas risit Tithonia mensas.</TextUnit>
    <TextUnit id="2786" loc="4.6.17">o bona nox iunctaque utinam Tirynthia luna!</TextUnit>
    <TextUnit id="2787" loc="4.6.18">nox et Erythraeis Thetidis signanda lapidis</TextUnit>
    <TextUnit id="2788" loc="4.6.19">et memoranda diu geniumque habitura perennem!</TextUnit>
    <TextUnit id="2789" loc="4.6.20">mille ibi tunc species aerisque eborisque vetusti</TextUnit>
    <TextUnit id="2790" loc="4.6.21">atque locuturas mentito corpore ceras</TextUnit>
    <TextUnit id="2791" loc="4.6.22">edidici. quis namque oculis certaverit usquam</TextUnit>
    <TextUnit id="2792" loc="4.6.23">Vindicis, artificum veteres agnoscere ductus</TextUnit>
    <TextUnit id="2793" loc="4.6.24">et non inscriptis auctorem reddere signis?</TextUnit>
    <TextUnit id="2794" loc="4.6.25">hic tibi quae docto multum vigilata Myroni</TextUnit>
    <TextUnit id="2795" loc="4.6.26">aera, laboriferi vivant quae marmora caelo</TextUnit>
    <TextUnit id="2796" loc="4.6.27">Praxitelis, quod ebur Pisaeo pollice rasum,</TextUnit>
    <TextUnit id="2797" loc="4.6.28">quid Polyeliteis iussum spirare caminis,</TextUnit>
    <TextUnit id="2798" loc="4.6.29">linea quae veterem longe fateatur Apellen,</TextUnit>
    <TextUnit id="2799" loc="4.6.30">monstrabit: namque haec, quotiens chelyn exuit, illi</TextUnit>
    <TextUnit id="2800" loc="4.6.31">desidia est, hic Aoniis amor avocat antris.</TextUnit>
    <TextUnit id="2801" loc="4.6.32">Haec inter castae genius tutelaque mensae</TextUnit>
    <TextUnit id="2802" loc="4.6.33">Amphitryoniades multo mea cepit amore</TextUnit>
    <TextUnit id="2803" loc="4.6.34">pectora nec longo satiavit lumina visu:</TextUnit>
    <TextUnit id="2804" loc="4.6.35">tantus honos operi finesque inclusa per artos</TextUnit>
    <TextUnit id="2805" loc="4.6.36">maiestas! deus ille, deus! seseque videndum</TextUnit>
    <TextUnit id="2806" loc="4.6.37">indulsit, Lysippe, tibi parvusque videri</TextUnit>
    <TextUnit id="2807" loc="4.6.38">sentirique ingens! et eum mirabilis intra</TextUnit>
    <TextUnit id="2808" loc="4.6.39">stet mensura pedem, tamen exclamare libebit,</TextUnit>
    <TextUnit id="2809" loc="4.6.40">si visus per membra feres: "hoc pectore pressus</TextUnit>
    <TextUnit id="2810" loc="4.6.41">vastator Nemees, haec exitiale ferebant</TextUnit>
    <TextUnit id="2811" loc="4.6.42">robur et Argoos frangebant brachia remos."</TextUnit>
    <TextUnit id="2812" loc="4.6.43">a! spatio tam magna brevi mendacia formae!</TextUnit>
    <TextUnit id="2813" loc="4.6.44">quis modus in dextra, quanta experientia docti</TextUnit>
    <TextUnit id="2814" loc="4.6.45">artificis curis, pariter gestamina mensae</TextUnit>
    <TextUnit id="2815" loc="4.6.46">fingere et ingentes animo versare colossos!</TextUnit>
    <TextUnit id="2816" loc="4.6.47">tale nec Idaeis quicquam Telchines in antris</TextUnit>
    <TextUnit id="2817" loc="4.6.48">nee stolidus Brontes nec, qui polit arma deorum,</TextUnit>
    <TextUnit id="2818" loc="4.6.49">Lemnius exigua potuisset ludere massa.</TextUnit>
    <TextUnit id="2819" loc="4.6.50">nec torva effigies epulisque aliena remissis,</TextUnit>
    <TextUnit id="2820" loc="4.6.51">sed qualem parci domus admirata Molorchi</TextUnit>
    <TextUnit id="2821" loc="4.6.52">aut Aleae lucis vidit Tegeaea sacerdos;</TextUnit>
    <TextUnit id="2822" loc="4.6.53">qualis et Oetaeis emissus in astra favillis</TextUnit>
    <TextUnit id="2823" loc="4.6.54">nectar adhuc torva laetus Iunone bibebat:</TextUnit>
    <TextUnit id="2824" loc="4.6.55">sic mitis vultus, veluti de pectore gaudens,</TextUnit>
    <TextUnit id="2825" loc="4.6.56">hortatur mensas, tenet haec marcentia fratris</TextUnit>
    <TextUnit id="2826" loc="4.6.57">pocula, at haec clavae meminit manus; aspera sedis</TextUnit>
    <TextUnit id="2827" loc="4.6.58">sustinet et cultum Nemeaeo tegmine saxum.</TextUnit>
    <TextUnit id="2828" loc="4.6.59">Digna operi fortuna sacro. Pellaeus habebat</TextUnit>
    <TextUnit id="2829" loc="4.6.60">regnator laetis numen venerabile mensis</TextUnit>
    <TextUnit id="2830" loc="4.6.61">et comitem occasus secum portabat et ortus,</TextUnit>
    <TextUnit id="2831" loc="4.6.62">praestabatque libens modo qua diademata dextra</TextUnit>
    <TextUnit id="2832" loc="4.6.63">abstulerat dederatque et magnas verterat urbes,</TextUnit>
    <TextUnit id="2833" loc="4.6.64">semper ab hoc animos in crastina bella petebat,</TextUnit>
    <TextUnit id="2834" loc="4.6.65">huic acies semper victor narrabat opimas,</TextUnit>
    <TextUnit id="2835" loc="4.6.66">sive catenatos Bromio detraxerat Indos</TextUnit>
    <TextUnit id="2836" loc="4.6.67">seu elusam magna Babylona refregerat hasta</TextUnit>
    <TextUnit id="2837" loc="4.6.68">seu Pelopis terras libertatemque Pelasgam</TextUnit>
    <TextUnit id="2838" loc="4.6.69">obruerat bello; magnoque ex agmine laudum</TextUnit>
    <TextUnit id="2839" loc="4.6.70">fertur Thebanos tantum excusasse triumphos.</TextUnit>
    <TextUnit id="2840" loc="4.6.71">ille etiam, magnos Fatis rumpentibus actus,</TextUnit>
    <TextUnit id="2841" loc="4.6.72">cum trahere! letale merum, iam mortis opaca</TextUnit>
    <TextUnit id="2842" loc="4.6.73">nube gravis vultus alios in numine caro</TextUnit>
    <TextUnit id="2843" loc="4.6.74">aeraque supremis timuit sudantia mensis.</TextUnit>
    <TextUnit id="2844" loc="4.6.75">Mox Nasamoniaeo decus admirabile regi</TextUnit>
    <TextUnit id="2845" loc="4.6.76">possessum; fortique deo libavit honores</TextUnit>
    <TextUnit id="2846" loc="4.6.77">semper atrox dextra periuroque ense superbus</TextUnit>
    <TextUnit id="2847" loc="4.6.78">Hannibal. Italicae perfusum sanguine gentis</TextUnit>
    <TextUnit id="2848" loc="4.6.79">diraque Romuleis portantem incendia tectis</TextUnit>
    <TextUnit id="2849" loc="4.6.80">oderat, et cum epulas, et eum Lenaea dicaret</TextUnit>
    <TextUnit id="2850" loc="4.6.81">dona. deus castris maerens comes ire nefandis,</TextUnit>
    <TextUnit id="2851" loc="4.6.82">praecipue cum sacrilega face miscuit arces</TextUnit>
    <TextUnit id="2852" loc="4.6.83">ipsius immeritaeque domos ac templa Sagunti</TextUnit>
    <TextUnit id="2853" loc="4.6.84">polluit et populis furias immisit honestas.</TextUnit>
    <TextUnit id="2854" loc="4.6.85">Nee post Sidonii letum ducis aere potita</TextUnit>
    <TextUnit id="2855" loc="4.6.86">egregio plebeia domus, convivia Syllae</TextUnit>
    <TextUnit id="2856" loc="4.6.87">ornabat semper claros intrare penates</TextUnit>
    <TextUnit id="2857" loc="4.6.88">adsuetum et felix dominorum stemmate signum.</TextUnit>
    <TextUnit id="2858" loc="4.6.89">Nunc quoque, si mores humanaque pectora curae</TextUnit>
    <TextUnit id="2859" loc="4.6.90">nosse deis: non aula quidem, Tirynthie, nee te</TextUnit>
    <TextUnit id="2860" loc="4.6.91">regius ambit honos, sed casta ignaraque culpae</TextUnit>
    <TextUnit id="2861" loc="4.6.92">mens domini, cui prisca fides coeptaeque perenne</TextUnit>
    <TextUnit id="2862" loc="4.6.93">foedus amicitiae, scit adhuc florente sub aevo</TextUnit>
    <TextUnit id="2863" loc="4.6.94">par magnis Vestinus avis, quem nocte dieque</TextUnit>
    <TextUnit id="2864" loc="4.6.95">spirat et in carae vivit complexibus umbrae.</TextUnit>
    <TextUnit id="2865" loc="4.6.96">hic igitur tibi laeta quies, fortissime divum,</TextUnit>
    <TextUnit id="2866" loc="4.6.97">Alcide, nee bella vides pugnasque feroces,</TextUnit>
    <TextUnit id="2867" loc="4.6.98">sed chelyn et vittas et amantes carmina laurus.</TextUnit>
    <TextUnit id="2868" loc="4.6.99">hic tibi solemni memorabit carmine, quantus</TextUnit>
    <TextUnit id="2869" loc="4.6.100">Iliacas Geticasque domos quantusque nivalem</TextUnit>
    <TextUnit id="2870" loc="4.6.101">Stymphalon quantusque iugis Erymanthon aquosis</TextUnit>
    <TextUnit id="2871" loc="4.6.102">terrueris quem te pecoris possessor Hiberi,</TextUnit>
    <TextUnit id="2872" loc="4.6.103">quem tulerit saevae Mareoticus arbiter arae.</TextUnit>
    <TextUnit id="2873" loc="4.6.104">hic penetrata tibi spoliataque limina mortis</TextUnit>
    <TextUnit id="2874" loc="4.6.105">concinet et flentes Libyae Scythiaeque puellas.</TextUnit>
    <TextUnit id="2875" loc="4.6.106">nec te regnator Macetum nee barbarus umquam</TextUnit>
    <TextUnit id="2876" loc="4.6.107">Hannibal aut saevi posset vox horrida Syllae</TextUnit>
    <TextUnit id="2877" loc="4.6.108">his celebrare modis, certe tu, muneris auctor,</TextUnit>
    <TextUnit id="2878" loc="4.6.109">non aliis malles oculis, Lysippe. probari.</TextUnit>
    <TextUnit id="2879" loc="4.7.1">Iam diu lato satiata campo</TextUnit>
    <TextUnit id="2880" loc="4.7.2">fortis heroos. Erato, labores</TextUnit>
    <TextUnit id="2881" loc="4.7.3">differ atque ingens opus in minores</TextUnit>
    <TextUnit id="2882" loc="4.7.4">contrahe gyros;</TextUnit>
    <TextUnit id="2883" loc="4.7.5">tuque, regnator lyricae cohortis,</TextUnit>
    <TextUnit id="2884" loc="4.7.6">da novi paulum mihi iura plectri,</TextUnit>
    <TextUnit id="2885" loc="4.7.7">si tuas cantu Latio sacravi,</TextUnit>
    <TextUnit id="2886" loc="4.7.8">Pindare, Thebas:</TextUnit>
    <TextUnit id="2887" loc="4.7.9">Maximo carmen tenuare tempto;</TextUnit>
    <TextUnit id="2888" loc="4.7.10">nunc ab intonsa capienda myrto</TextUnit>
    <TextUnit id="2889" loc="4.7.11">serta, nunc maior sitis et bibendus</TextUnit>
    <TextUnit id="2890" loc="4.7.12">castior amnis.</TextUnit>
    <TextUnit id="2891" loc="4.7.13">quando te dulci Latio remittent</TextUnit>
    <TextUnit id="2892" loc="4.7.14">Dalmatae montes, ubi Dite viso</TextUnit>
    <TextUnit id="2893" loc="4.7.15">pallidus fossor redit erutoque</TextUnit>
    <TextUnit id="2894" loc="4.7.16">concolor auro?</TextUnit>
    <TextUnit id="2895" loc="4.7.17">ecce me natum propiore terra</TextUnit>
    <TextUnit id="2896" loc="4.7.18">non tamen portu retinent amoeno</TextUnit>
    <TextUnit id="2897" loc="4.7.19">desides Baiae liticenve notus</TextUnit>
    <TextUnit id="2898" loc="4.7.20">Hectoris armis.</TextUnit>
    <TextUnit id="2899" loc="4.7.21">torpor est nostris sine te Camenis,</TextUnit>
    <TextUnit id="2900" loc="4.7.22">tardius sueto venit ipse Thymbrae</TextUnit>
    <TextUnit id="2901" loc="4.7.23">rector et primis meus ecce metis</TextUnit>
    <TextUnit id="2902" loc="4.7.24">haeret Achilles.</TextUnit>
    <TextUnit id="2903" loc="4.7.25">quippe te fido monitore nostra</TextUnit>
    <TextUnit id="2904" loc="4.7.26">Thebais multa cruciata lima</TextUnit>
    <TextUnit id="2905" loc="4.7.27">temptat audaci fide Mantuanae</TextUnit>
    <TextUnit id="2906" loc="4.7.28">gaudia famae.</TextUnit>
    <TextUnit id="2907" loc="4.7.29">sed damus lento veniam, quod alma</TextUnit>
    <TextUnit id="2908" loc="4.7.30">prole fundasti vacuos penates,</TextUnit>
    <TextUnit id="2909" loc="4.7.31">o diem laetum! venit ecce nobis</TextUnit>
    <TextUnit id="2910" loc="4.7.32">Maximus alter!</TextUnit>
    <TextUnit id="2911" loc="4.7.33">orbitas omni fugienda nisu,</TextUnit>
    <TextUnit id="2912" loc="4.7.34">quam premit votis inimicus heres,</TextUnit>
    <TextUnit id="2913" loc="4.7.35">optimo poscens—pudet heu!—propinquum</TextUnit>
    <TextUnit id="2914" loc="4.7.36">funus amico.</TextUnit>
    <TextUnit id="2915" loc="4.7.37">orbitas nullo tumulata fletu:</TextUnit>
    <TextUnit id="2916" loc="4.7.38">stat domo capta cupidus superstes</TextUnit>
    <TextUnit id="2917" loc="4.7.39">imminens leti spoliis et ipsum</TextUnit>
    <TextUnit id="2918" loc="4.7.40">computat ignem.</TextUnit>
    <TextUnit id="2919" loc="4.7.41">duret in longum generosus infans,</TextUnit>
    <TextUnit id="2920" loc="4.7.42">perque non multis iter expeditum</TextUnit>
    <TextUnit id="2921" loc="4.7.43">crescat in mores patrios avumque</TextUnit>
    <TextUnit id="2922" loc="4.7.44">provocet actis!</TextUnit>
    <TextUnit id="2923" loc="4.7.45">tu tuos parvo memorabis enses,</TextUnit>
    <TextUnit id="2924" loc="4.7.46">quos ad Eoum tuleris Orontem</TextUnit>
    <TextUnit id="2925" loc="4.7.47">signa frenatae moderatus alae</TextUnit>
    <TextUnit id="2926" loc="4.7.48">Castore dextro;</TextUnit>
    <TextUnit id="2927" loc="4.7.49">ille ut invicti rapidum secutus</TextUnit>
    <TextUnit id="2928" loc="4.7.50">Caesaris fulmen refugis amaram</TextUnit>
    <TextUnit id="2929" loc="4.7.51">Sarmatis legem dederit, sub uno</TextUnit>
    <TextUnit id="2930" loc="4.7.52">vivere caelo.</TextUnit>
    <TextUnit id="2931" loc="4.7.53">sed tuas artes puer ante discat,</TextUnit>
    <TextUnit id="2932" loc="4.7.54">omne quis mundi senium remensus</TextUnit>
    <TextUnit id="2933" loc="4.7.55">orsa Sallusti brevis et Timavi</TextUnit>
    <TextUnit id="2934" loc="4.7.56">reddis alumnum.</TextUnit>
    <TextUnit id="2935" loc="4.8.1">Pande fores superum vittataque templa Sabaeis</TextUnit>
    <TextUnit id="2936" loc="4.8.2">nubibus et pecudum fibris spirantibus imple,</TextUnit>
    <TextUnit id="2937" loc="4.8.3">Parthenope; clari genus ecce Menecratis auget</TextUnit>
    <TextUnit id="2938" loc="4.8.4">tertia iam soboles. procerum tibi nobile vulgus</TextUnit>
    <TextUnit id="2939" loc="4.8.5">crescit et insani solatur damna Vesaevi.</TextUnit>
    <TextUnit id="2940" loc="4.8.6">nec solum festas secreta Neapolis aras</TextUnit>
    <TextUnit id="2941" loc="4.8.7">ambiat: et socii portus dilectuque initi</TextUnit>
    <TextUnit id="2942" loc="4.8.8">terra Dieareheo nec non plaga cara madenti</TextUnit>
    <TextUnit id="2943" loc="4.8.9">Surrentina deo sertis altaria cingat,</TextUnit>
    <TextUnit id="2944" loc="4.8.10">materni qua litus avi, quem turba nepotum</TextUnit>
    <TextUnit id="2945" loc="4.8.11">circuit et similes contendit reddere vultus,</TextUnit>
    <TextUnit id="2946" loc="4.8.12">gaudeat et Libyci praesignis avunculus hasta,</TextUnit>
    <TextUnit id="2947" loc="4.8.13">quaeque sibi genitos putat attollitque benigno</TextUnit>
    <TextUnit id="2948" loc="4.8.14">Polla sinu. macte, o iuvenis, qui tanta merenti</TextUnit>
    <TextUnit id="2949" loc="4.8.15">lumina das patriae, dulci tremit ecce tumultu</TextUnit>
    <TextUnit id="2950" loc="4.8.16">tot dominis clamata domus, procul atra recedat</TextUnit>
    <TextUnit id="2951" loc="4.8.17">Invidia atque alio liventia pectora flectat:</TextUnit>
    <TextUnit id="2952" loc="4.8.18">his senium longaeque decus virtutis et alba</TextUnit>
    <TextUnit id="2953" loc="4.8.19">Atropos et patrius laurus promisit Apollo,</TextUnit>
    <TextUnit id="2954" loc="4.8.20">ergo quod Ausoniae pater augustissimus urbis</TextUnit>
    <TextUnit id="2955" loc="4.8.21">ius tibi tergeminae dederat laetabile prolis,</TextUnit>
    <TextUnit id="2956" loc="4.8.22">omen erat. venit totiens Lucina piumque</TextUnit>
    <TextUnit id="2957" loc="4.8.23">intravit repetita larem, sic fertilis, oro,</TextUnit>
    <TextUnit id="2958" loc="4.8.24">stet domus et donis numquam mutata sacratis.</TextUnit>
    <TextUnit id="2959" loc="4.8.25">macte, quod et proles tibi saepius aucta virili</TextUnit>
    <TextUnit id="2960" loc="4.8.26">robore, sed iuveni laetanda et virgo parenti</TextUnit>
    <TextUnit id="2961" loc="4.8.27">—aptior his virtus, citius dabit illa nepotes—,</TextUnit>
    <TextUnit id="2962" loc="4.8.28">qualis maternis Helene iam digna palaestris</TextUnit>
    <TextUnit id="2963" loc="4.8.29">inter Amyclaeos reptabat candida fratres;</TextUnit>
    <TextUnit id="2964" loc="4.8.30">vel qualis caeli facies, ubi nocte serena</TextUnit>
    <TextUnit id="2965" loc="4.8.31">admovere iubar mediae duo sidera lunae.</TextUnit>
    <TextUnit id="2966" loc="4.8.32">Sed queror haud faciles, iuvenum rarissime, questus</TextUnit>
    <TextUnit id="2967" loc="4.8.33">irascorque etiam, quantum irascuntur amantes,</TextUnit>
    <TextUnit id="2968" loc="4.8.34">tantane me decuit vulgari gaudia fama</TextUnit>
    <TextUnit id="2969" loc="4.8.35">noscere? cumque tibi vagiret tertius infans,</TextUnit>
    <TextUnit id="2970" loc="4.8.36">protinus ingenti non venit nuntia cursu</TextUnit>
    <TextUnit id="2971" loc="4.8.37">littera, quae festos cumulare altaribus ignes</TextUnit>
    <TextUnit id="2972" loc="4.8.38">et redimire chelyn postesque ornare iuberet</TextUnit>
    <TextUnit id="2973" loc="4.8.39">Albanoque caelum sordentem promere fumo</TextUnit>
    <TextUnit id="2974" loc="4.8.40">et cantu signare diem, sed tardus inersque</TextUnit>
    <TextUnit id="2975" loc="4.8.41">nunc demum mea vota cano? tua culpa tuusque</TextUnit>
    <TextUnit id="2976" loc="4.8.42">hic pudor, ulterius sed enim producere questus</TextUnit>
    <TextUnit id="2977" loc="4.8.43">non licet; en hilaris circumstat turba tuorum</TextUnit>
    <TextUnit id="2978" loc="4.8.44">defensatque patrem, quem non hoc agmine vineas?</TextUnit>
    <TextUnit id="2979" loc="4.8.45">Di patrii, quos auguriis super aequora magnis</TextUnit>
    <TextUnit id="2980" loc="4.8.46">litus ad Ausonium devexit Abantia classis,</TextUnit>
    <TextUnit id="2981" loc="4.8.47">tu, ductor populi longe migrantis, Apollo,</TextUnit>
    <TextUnit id="2982" loc="4.8.48">cuius adhuc volucrem laeva cervice sedentem</TextUnit>
    <TextUnit id="2983" loc="4.8.49">respiciens blande felix Eumelis adorat,</TextUnit>
    <TextUnit id="2984" loc="4.8.50">tuque, Actaea Ceres, cursu cui semper anhelo</TextUnit>
    <TextUnit id="2985" loc="4.8.51">votivam taciti quassamus lampada mystae,</TextUnit>
    <TextUnit id="2986" loc="4.8.52">et vos, Tyndaridae, quos non horrenda Lycurgi</TextUnit>
    <TextUnit id="2987" loc="4.8.53">Taygeta umbrosaeque magis coluere Therapnae:</TextUnit>
    <TextUnit id="2988" loc="4.8.54">hos cum plebe sua, patrii, servate penates,</TextUnit>
    <TextUnit id="2989" loc="4.8.55">sint, qui fessam aevo crebrisque laboribus urbem</TextUnit>
    <TextUnit id="2990" loc="4.8.56">voce opibusque iuvent viridique in nomine servent.</TextUnit>
    <TextUnit id="2991" loc="4.8.57">his placidos genitor mores largumque nitorem</TextUnit>
    <TextUnit id="2992" loc="4.8.58">monstret avus, pulchrae studium virtutis uterque,</TextUnit>
    <TextUnit id="2993" loc="4.8.59">quippe et opes et origo sinunt hanc lampade prima</TextUnit>
    <TextUnit id="2994" loc="4.8.60">patricias intrare fores, hos pube sub ipsa,</TextUnit>
    <TextUnit id="2995" loc="4.8.61">si modo prona bonis invicti Caesaris adsint</TextUnit>
    <TextUnit id="2996" loc="4.8.62">numina, Romulei limen pulsare senatus.</TextUnit>
    <TextUnit id="2997" loc="4.9.1">Est sane iocus iste, quod libellum</TextUnit>
    <TextUnit id="2998" loc="4.9.2">misisti mihi, Grype, pro libello,</TextUnit>
    <TextUnit id="2999" loc="4.9.3">urbanum tamen hoc potest videri,</TextUnit>
    <TextUnit id="3000" loc="4.9.4">si post hoc aliquid mihi remittas;</TextUnit>
    <TextUnit id="3001" loc="4.9.5">nam si ludere, Grype, perseveras,</TextUnit>
    <TextUnit id="3002" loc="4.9.6">non ludis, licet, ecce, computemus!</TextUnit>
    <TextUnit id="3003" loc="4.9.7">noster purpureus novusque charta</TextUnit>
    <TextUnit id="3004" loc="4.9.8">et binis decoratus umbilicis,</TextUnit>
    <TextUnit id="3005" loc="4.9.9">praeter me mihi constitit decussis 1:</TextUnit>
    <TextUnit id="3006" loc="4.9.10">tu rosum tineis situque putrem,</TextUnit>
    <TextUnit id="3007" loc="4.9.11">quales aut Libycis madent olivis</TextUnit>
    <TextUnit id="3008" loc="4.9.12">aut tus Niliacum piperve servant</TextUnit>
    <TextUnit id="3009" loc="4.9.13">aut Byzantiacos colunt lacertos,</TextUnit>
    <TextUnit id="3010" loc="4.9.14">nee saltem tua dicta continentem,</TextUnit>
    <TextUnit id="3011" loc="4.9.15">quae trino iuvenis foro tonabas,</TextUnit>
    <TextUnit id="3012" loc="4.9.16">aut centum prope iudices, priusquam</TextUnit>
    <TextUnit id="3013" loc="4.9.17">te Germanicus arbitrum sequenti</TextUnit>
    <TextUnit id="3014" loc="4.9.18">annonae dedit omniumque late</TextUnit>
    <TextUnit id="3015" loc="4.9.19">praefecit stationibus viarum,</TextUnit>
    <TextUnit id="3016" loc="4.9.20">sed Bruti senis oscitationes</TextUnit>
    <TextUnit id="3017" loc="4.9.21">de capsa miseri libellionis</TextUnit>
    <TextUnit id="3018" loc="4.9.22">emptum plus minus asse Gaiano,</TextUnit>
    <TextUnit id="3019" loc="4.9.23">donas. usque adeone defuerunt</TextUnit>
    <TextUnit id="3020" loc="4.9.24">caesis pillea suta de lacernis</TextUnit>
    <TextUnit id="3021" loc="4.9.25">vel mantelia luridaeve mappae,</TextUnit>
    <TextUnit id="3022" loc="4.9.26">chartae, Thebaicaeve Caricaeve?</TextUnit>
    <TextUnit id="3023" loc="4.9.27">nusquam turbine conditus ruenti</TextUnit>
    <TextUnit id="3024" loc="4.9.28">primorum globus atque cottanorum?</TextUnit>
    <TextUnit id="3025" loc="4.9.29">non enlychnia sicca, non replictae</TextUnit>
    <TextUnit id="3026" loc="4.9.30">bulborum tunicae? nec ova tantum</TextUnit>
    <TextUnit id="3027" loc="4.9.31">nec lenes halicae nec asperum far?</TextUnit>
    <TextUnit id="3028" loc="4.9.32">nusquam Cinyphiis vagata campis</TextUnit>
    <TextUnit id="3029" loc="4.9.33">curvarum domus uda coclearum?</TextUnit>
    <TextUnit id="3030" loc="4.9.34">non lardum grave debilisve perna?</TextUnit>
    <TextUnit id="3031" loc="4.9.35">non lucanica, non graves falisei,</TextUnit>
    <TextUnit id="3032" loc="4.9.36">non sal oxyporumve caseusve,</TextUnit>
    <TextUnit id="3033" loc="4.9.37">aut panes viridantis aphronitri</TextUnit>
    <TextUnit id="3034" loc="4.9.38">vel passum psithiis suis recoetum,</TextUnit>
    <TextUnit id="3035" loc="4.9.39">dulei defruta vel lutosa caeno?</TextUnit>
    <TextUnit id="3036" loc="4.9.40">quantum nec dare cereos olentes,</TextUnit>
    <TextUnit id="3037" loc="4.9.41">cultellum tenuesve codicillos?</TextUnit>
    <TextUnit id="3038" loc="4.9.42">ollares, rogo, non licebat uvas,</TextUnit>
    <TextUnit id="3039" loc="4.9.43">Cumano patinas in orbe tortas</TextUnit>
    <TextUnit id="3040" loc="4.9.44">aut unam dare synthesin—quid horres?—</TextUnit>
    <TextUnit id="3041" loc="4.9.45">alborum calicum atque caccaborum?</TextUnit>
    <TextUnit id="3042" loc="4.9.46">sed certa velut aequus in statera,</TextUnit>
    <TextUnit id="3043" loc="4.9.47">nil mutas, sed idem mihi rependis.</TextUnit>
    <TextUnit id="3044" loc="4.9.48">quid si, cum bene mane semicrudus</TextUnit>
    <TextUnit id="3045" loc="4.9.49">inlatam tibi dixero salutem,</TextUnit>
    <TextUnit id="3046" loc="4.9.50">et tu me vicibus domi salutes?</TextUnit>
    <TextUnit id="3047" loc="4.9.51">aut, cum me dape iuveris opima,</TextUnit>
    <TextUnit id="3048" loc="4.9.52">exspectes similes et ipse cenas?</TextUnit>
    <TextUnit id="3049" loc="4.9.53">irascor tibi, Grype. sed valebis;</TextUnit>
    <TextUnit id="3050" loc="4.9.54">tantum ne mihi, quo soles lepore,</TextUnit>
    <TextUnit id="3051" loc="4.9.55">et nunc hendecasyllabos remittas.</TextUnit>
    <TextUnit id="3052" loc="5.1.1">Si manus aut similes docilis mihi fingere ceras</TextUnit>
    <TextUnit id="3053" loc="5.1.2">aut ebur impressis aurumve animare figuris,</TextUnit>
    <TextUnit id="3054" loc="5.1.3">hinc. Priscilla, tuo solacia grata marito</TextUnit>
    <TextUnit id="3055" loc="5.1.4">conciperem. namque egregia pietate meretur,</TextUnit>
    <TextUnit id="3056" loc="5.1.5">ut vel Apelleo vultus signata colore,</TextUnit>
    <TextUnit id="3057" loc="5.1.6">Phidiaca vel nata manu reddare dolenti.</TextUnit>
    <TextUnit id="3058" loc="5.1.7">sic auferre rogis umbram conatur et ingens</TextUnit>
    <TextUnit id="3059" loc="5.1.8">certamen cum Morte gerit curasque fatigat</TextUnit>
    <TextUnit id="3060" loc="5.1.9">artificum inque omni te quaerit amare metallo.</TextUnit>
    <TextUnit id="3061" loc="5.1.10">sed mortalis honos, agilis quem dextra laborat.</TextUnit>
    <TextUnit id="3062" loc="5.1.11">nos tibi. laudati iuvenis rarissima coniunx,</TextUnit>
    <TextUnit id="3063" loc="5.1.12">longa nec obscurum finem latura perenni</TextUnit>
    <TextUnit id="3064" loc="5.1.13">temptamus dare iusta lyra. modo dexter Apollo</TextUnit>
    <TextUnit id="3065" loc="5.1.14">quique venit iuncto mihi semper Apolline Caesar</TextUnit>
    <TextUnit id="3066" loc="5.1.15">annuat: haud alio melius condere sepulcro.</TextUnit>
    <TextUnit id="3067" loc="5.1.16">Sera quidem tanto struitur medicina dolori,</TextUnit>
    <TextUnit id="3068" loc="5.1.17">altera cum volucris Phoebi rota torqueat annum;</TextUnit>
    <TextUnit id="3069" loc="5.1.18">sed cum plaga recens et adhuc in vulnere primo</TextUnit>
    <TextUnit id="3070" loc="5.1.19">nigra domus, miseram quis tunc accessus ad aurem</TextUnit>
    <TextUnit id="3071" loc="5.1.20">coniugis orbati? tunc flere et scindere vestes</TextUnit>
    <TextUnit id="3072" loc="5.1.21">et famulos lassare greges et vincere planctus</TextUnit>
    <TextUnit id="3073" loc="5.1.22">Fataque et iniustos rabidis pulsare querelis</TextUnit>
    <TextUnit id="3074" loc="5.1.23">caelicolas solamen erat. licet ipse levandos</TextUnit>
    <TextUnit id="3075" loc="5.1.24">ad gemitus silvis comitatus et amnibus Orpheus</TextUnit>
    <TextUnit id="3076" loc="5.1.25">adforet atque omnis pariter matertera vatem,</TextUnit>
    <TextUnit id="3077" loc="5.1.26">omnis Apollineus tegeret Bacchique sacerdos:</TextUnit>
    <TextUnit id="3078" loc="5.1.27">nil cantus, nil fila deis pallentis A verni</TextUnit>
    <TextUnit id="3079" loc="5.1.28">Eumenidumque audita comis mulcere valerent:</TextUnit>
    <TextUnit id="3080" loc="5.1.29">tantus in attonito regnabat pectore luctus!</TextUnit>
    <TextUnit id="3081" loc="5.1.30">nunc etiam ad planctus refugit iam plana cicatrix,</TextUnit>
    <TextUnit id="3082" loc="5.1.31">dum canimus, gravibusque oculis uxorius instat</TextUnit>
    <TextUnit id="3083" loc="5.1.32">imber, habentne pios etiamnum haec lumina fletus?</TextUnit>
    <TextUnit id="3084" loc="5.1.33">mira fides! citius genetrix Sipyleia fertur</TextUnit>
    <TextUnit id="3085" loc="5.1.34">exhausisse genas, citius Tithonida maesti</TextUnit>
    <TextUnit id="3086" loc="5.1.35">deficient rores aut exsatiata fatiscet</TextUnit>
    <TextUnit id="3087" loc="5.1.36">mater Achilleis hiemes adfrangere bustis.</TextUnit>
    <TextUnit id="3088" loc="5.1.37">macte animi! notat ista deus, qui flectit habenas</TextUnit>
    <TextUnit id="3089" loc="5.1.38">orbis et humanos propior Iove digerit actus,</TextUnit>
    <TextUnit id="3090" loc="5.1.39">maerentemque videt: lectique arcana ministri!</TextUnit>
    <TextUnit id="3091" loc="5.1.40">hinc etiam documenta capit, quod diligis umbram</TextUnit>
    <TextUnit id="3092" loc="5.1.41">et colis exsequias. hic est castissimus ardor,</TextUnit>
    <TextUnit id="3093" loc="5.1.42">hic amor a domino meritus censore probari.</TextUnit>
    <TextUnit id="3094" loc="5.1.43">Nec mirum, si vos collato pectore mixtos</TextUnit>
    <TextUnit id="3095" loc="5.1.44">iunxit inabrupta Concordia longa catena,</TextUnit>
    <TextUnit id="3096" loc="5.1.45">illa quidem nuptumque prior taedasque marito</TextUnit>
    <TextUnit id="3097" loc="5.1.46">passa alio, sed te ceu virginitate iugatum</TextUnit>
    <TextUnit id="3098" loc="5.1.47">visceribus totis animaque amplexa fovebat;</TextUnit>
    <TextUnit id="3099" loc="5.1.48">qualiter aequaevo sociatam palmite vitem</TextUnit>
    <TextUnit id="3100" loc="5.1.49">ulmus amat miscetque nemus ditemque precatur</TextUnit>
    <TextUnit id="3101" loc="5.1.50">autumnum et caris gaudet redimita racemis.</TextUnit>
    <TextUnit id="3102" loc="5.1.51">laudantur proavis seu pulchrae munere formae,</TextUnit>
    <TextUnit id="3103" loc="5.1.52">quae morum caruere bonis, falsoque potentes</TextUnit>
    <TextUnit id="3104" loc="5.1.53">laudis egent verae: tibi quamquam et origo niteret</TextUnit>
    <TextUnit id="3105" loc="5.1.54">et felix species multumque optanda maritis,</TextUnit>
    <TextUnit id="3106" loc="5.1.55">ex te maior honos, unum novisse cubile,</TextUnit>
    <TextUnit id="3107" loc="5.1.56">unum secretis agitare sub ossibus ignem,</TextUnit>
    <TextUnit id="3108" loc="5.1.57">illum nec Phrygius vitiasset raptor amorem</TextUnit>
    <TextUnit id="3109" loc="5.1.58">Dulichiive proci nec qui fraternus adulter</TextUnit>
    <TextUnit id="3110" loc="5.1.59">casta Mycenaeo conubia polluit auro.</TextUnit>
    <TextUnit id="3111" loc="5.1.60">si Babylonos opes, Lydae si pondera gazae</TextUnit>
    <TextUnit id="3112" loc="5.1.61">Indorumque dares Serumque Arabumque potentes</TextUnit>
    <TextUnit id="3113" loc="5.1.62">divitias, mallet eum paupertate pudiea</TextUnit>
    <TextUnit id="3114" loc="5.1.63">intemerata mori vitamque rependere famae,</TextUnit>
    <TextUnit id="3115" loc="5.1.64">nee frons triste rigens nimiusque in moribus horror,</TextUnit>
    <TextUnit id="3116" loc="5.1.65">sed simplex hilarisque fides et mixta pudori</TextUnit>
    <TextUnit id="3117" loc="5.1.66">gratia, quod si anceps metus ad maiora vocasset,</TextUnit>
    <TextUnit id="3118" loc="5.1.67">illa vel armiferas pro coniuge laeta catervas</TextUnit>
    <TextUnit id="3119" loc="5.1.68">fulmineosque ignes mediique pericula ponti</TextUnit>
    <TextUnit id="3120" loc="5.1.69">exciperet, melius, quod non adversa probarunt,</TextUnit>
    <TextUnit id="3121" loc="5.1.70">quae tibi cura tori. quantus pro coniuge pallor!</TextUnit>
    <TextUnit id="3122" loc="5.1.71">sed meliore via dextros tua vota marito</TextUnit>
    <TextUnit id="3123" loc="5.1.72">promeruere deos. dum nocte dieque fatigas</TextUnit>
    <TextUnit id="3124" loc="5.1.73">numina, dum cunctis supplex advolveris aris</TextUnit>
    <TextUnit id="3125" loc="5.1.74">et mitem genium domini praesentis adoras.</TextUnit>
    <TextUnit id="3126" loc="5.1.75">audita es. venitque gradu Fortuna benigne</TextUnit>
    <TextUnit id="3127" loc="5.1.76">vidit quippe pii iuvenis navamque quietem</TextUnit>
    <TextUnit id="3128" loc="5.1.77">intactamque fidem succinctaque pectora curis</TextUnit>
    <TextUnit id="3129" loc="5.1.78">et vigiles sensus et digna evolvere tantas</TextUnit>
    <TextUnit id="3130" loc="5.1.79">sobria corda vices, vidit, qui cuncta suorum</TextUnit>
    <TextUnit id="3131" loc="5.1.80">novit et inspectis ambit latus omne ministris.</TextUnit>
    <TextUnit id="3132" loc="5.1.81">nec mirum: videt ille ortus obitusque, quid auster,</TextUnit>
    <TextUnit id="3133" loc="5.1.82">quid boreas hibernus agat, ferrique togaeque</TextUnit>
    <TextUnit id="3134" loc="5.1.83">consilia atque ipsam mentem probat, ille subactis</TextUnit>
    <TextUnit id="3135" loc="5.1.84">molem immensam umeris et vix tractabile pondus</TextUnit>
    <TextUnit id="3136" loc="5.1.85">imposuit—nec enim numerosior altera sacra</TextUnit>
    <TextUnit id="3137" loc="5.1.86">cura domo—. magnum late dimittere in orbem</TextUnit>
    <TextUnit id="3138" loc="5.1.87">Romulei mandata ducis viresque modosque</TextUnit>
    <TextUnit id="3139" loc="5.1.88">imperii tractare manu; quae laurus ab arcto,</TextUnit>
    <TextUnit id="3140" loc="5.1.89">quid vagus Euphrates,quid ripa binominis Histri,</TextUnit>
    <TextUnit id="3141" loc="5.1.90">quid Rheni vexilla ferant, quantum ultimus orbis</TextUnit>
    <TextUnit id="3142" loc="5.1.91">cesserit et refugo circumsona gurgite Thyle—</TextUnit>
    <TextUnit id="3143" loc="5.1.92">omnia nam laetas pila attollentia frondes,</TextUnit>
    <TextUnit id="3144" loc="5.1.93">nullaque famosa signatur lancea penna—</TextUnit>
    <TextUnit id="3145" loc="5.1.94">praeterea, fidos dominus si dividat enses,</TextUnit>
    <TextUnit id="3146" loc="5.1.95">pandere quis centum valeat frenare, maniplos</TextUnit>
    <TextUnit id="3147" loc="5.1.96">inter missus eques, quis praecepisse cohorti,</TextUnit>
    <TextUnit id="3148" loc="5.1.97">quem deceat clari praestantior ordo tribuni,</TextUnit>
    <TextUnit id="3149" loc="5.1.98">quisnam frenigerae signum dare dignior alae;</TextUnit>
    <TextUnit id="3150" loc="5.1.99">mille etiam praenosse vices, an merserit agros</TextUnit>
    <TextUnit id="3151" loc="5.1.100">Nilus, an imbrifero Libye sudaverit austro;</TextUnit>
    <TextUnit id="3152" loc="5.1.101">cunctaque si numerem, non plura interprete virga</TextUnit>
    <TextUnit id="3153" loc="5.1.102">nuntiat ex celsis ales Tegeaticus astris</TextUnit>
    <TextUnit id="3154" loc="5.1.103">quaeque cadit liquidas Iunonia virgo per auras</TextUnit>
    <TextUnit id="3155" loc="5.1.104">et picturato pluviam ligat aera gyro</TextUnit>
    <TextUnit id="3156" loc="5.1.105">quaeque tuas laurus volucri, Germanice, cursu</TextUnit>
    <TextUnit id="3157" loc="5.1.106">Fama vehit praegressa diem tardumque sub astris</TextUnit>
    <TextUnit id="3158" loc="5.1.107">Arcada et in medio linquit Thaumantida caelo.</TextUnit>
    <TextUnit id="3159" loc="5.1.108">Qualem te superi, Priscilla, hominesque benigno</TextUnit>
    <TextUnit id="3160" loc="5.1.109">aspexere die, cum primum ingentibus actis</TextUnit>
    <TextUnit id="3161" loc="5.1.110">admotus coniunx! vicisti gaudia paene</TextUnit>
    <TextUnit id="3162" loc="5.1.111">ipsius, effuso dum pectore prona sacratos</TextUnit>
    <TextUnit id="3163" loc="5.1.112">ante pedes avide domini tam magna merentis</TextUnit>
    <TextUnit id="3164" loc="5.1.113">volvens. Aonio non sic in vertice gaudet,</TextUnit>
    <TextUnit id="3165" loc="5.1.114">quam pater arcani praefecit hiatibus antri</TextUnit>
    <TextUnit id="3166" loc="5.1.115">Delius, aut primi cui ius venerabile thyrsi</TextUnit>
    <TextUnit id="3167" loc="5.1.116">Bacchus et attonitae tribuit vexilla catervae.</TextUnit>
    <TextUnit id="3168" loc="5.1.117">nec tamen hinc mutata quies probitasve secundis</TextUnit>
    <TextUnit id="3169" loc="5.1.118">intumuit: tenor idem animo moresque modesti</TextUnit>
    <TextUnit id="3170" loc="5.1.119">fortuna crescente manent, fovet anxia curas</TextUnit>
    <TextUnit id="3171" loc="5.1.120">coniugis hortaturque simul flectitque labores.</TextUnit>
    <TextUnit id="3172" loc="5.1.121">ipsa dapes modicas et sobria pocula tradit,</TextUnit>
    <TextUnit id="3173" loc="5.1.122">exemplumque ad erile monet; velut Apula coniunx</TextUnit>
    <TextUnit id="3174" loc="5.1.123">agricolae parci vel sole infecta Sabina,</TextUnit>
    <TextUnit id="3175" loc="5.1.124">quae videt emeriti iam prospectantibus astris</TextUnit>
    <TextUnit id="3176" loc="5.1.125">tempus adesse viri, propere mensasque torosque</TextUnit>
    <TextUnit id="3177" loc="5.1.126">instruit exspectatque sonum redeuntis aratri.</TextUnit>
    <TextUnit id="3178" loc="5.1.127">parva loquor, tecum gelidas comes illa per arctos</TextUnit>
    <TextUnit id="3179" loc="5.1.128">Sarmaticasque hiemes Histrumque et pallida Rheni</TextUnit>
    <TextUnit id="3180" loc="5.1.129">frigora, tecum omnes animo durata per aestus</TextUnit>
    <TextUnit id="3181" loc="5.1.130">et, si castra darent, vellet gestare pharetras,</TextUnit>
    <TextUnit id="3182" loc="5.1.131">vellet Amazonia latus intercludere pelta;</TextUnit>
    <TextUnit id="3183" loc="5.1.132">dum te pulverea bellorum nube videret</TextUnit>
    <TextUnit id="3184" loc="5.1.133">Caesarei prope fulmen equi divinaque tela</TextUnit>
    <TextUnit id="3185" loc="5.1.134">vibrantem et magnae sparsum sudoribus hastae.</TextUnit>
    <TextUnit id="3186" loc="5.1.135">Hactenus alma chelys. tempus nunc ponere frondes,</TextUnit>
    <TextUnit id="3187" loc="5.1.136">Phoebe, tuas maestaque comam damnare cupresso.</TextUnit>
    <TextUnit id="3188" loc="5.1.137">quisnam impacata consanguinitate ligavit</TextUnit>
    <TextUnit id="3189" loc="5.1.138">Fortunam Invidiamque deus? quis iussit iniquas</TextUnit>
    <TextUnit id="3190" loc="5.1.139">aeternum bellare deas? nullamne notabit</TextUnit>
    <TextUnit id="3191" loc="5.1.140">illa domum, torvo quam non haec lumine Agat</TextUnit>
    <TextUnit id="3192" loc="5.1.141">protinus et saeva proturbet gaudia dextra?</TextUnit>
    <TextUnit id="3193" loc="5.1.142">florebant hilares inconcussique penates:</TextUnit>
    <TextUnit id="3194" loc="5.1.143">nil maestum, quid enim, quamvis infida levisque,</TextUnit>
    <TextUnit id="3195" loc="5.1.144">Caesare tam dextro posset Fortuna timeri?</TextUnit>
    <TextUnit id="3196" loc="5.1.145">invenere viam liventia Fata, piumque</TextUnit>
    <TextUnit id="3197" loc="5.1.146">intravit vis saeva larem, sic plena maligno</TextUnit>
    <TextUnit id="3198" loc="5.1.147">adflantur vineta noto. sic alta senescit</TextUnit>
    <TextUnit id="3199" loc="5.1.148">imbre seges nimio, rapidae sic obvia puppi</TextUnit>
    <TextUnit id="3200" loc="5.1.149">invidet et velis adnubilat aura secundis,</TextUnit>
    <TextUnit id="3201" loc="5.1.150">carpitur eximium Fato Priscilla decorem;</TextUnit>
    <TextUnit id="3202" loc="5.1.151">qualiter alta comam silvarum gloria pinus</TextUnit>
    <TextUnit id="3203" loc="5.1.152">seu Iovis igne malo seu iam radice soluta</TextUnit>
    <TextUnit id="3204" loc="5.1.153">deficit et nulli spoliata remurmurat aurae,</TextUnit>
    <TextUnit id="3205" loc="5.1.154">quid probitas aut casta fides, quid numina prosunt</TextUnit>
    <TextUnit id="3206" loc="5.1.155">culta deum? furvae miseram circum undique leti</TextUnit>
    <TextUnit id="3207" loc="5.1.156">vallavere plagae, tenduntur dura sororum</TextUnit>
    <TextUnit id="3208" loc="5.1.157">licia et exacti superest pars ultima fili.</TextUnit>
    <TextUnit id="3209" loc="5.1.158">nil famuli coetus, nil ars operosa medentum</TextUnit>
    <TextUnit id="3210" loc="5.1.159">auxiliata malis: comites tamen undique ficto</TextUnit>
    <TextUnit id="3211" loc="5.1.160">spem simulant vultu, flentem notat illa maritum,</TextUnit>
    <TextUnit id="3212" loc="5.1.161">ille modo infernae nequiquam flumina Lethes</TextUnit>
    <TextUnit id="3213" loc="5.1.162">incorrupta rogat, nunc anxius omnibus aris</TextUnit>
    <TextUnit id="3214" loc="5.1.163">inlacrimat signatque fores et pectore terget</TextUnit>
    <TextUnit id="3215" loc="5.1.164">limina; nunc magni vocat exorabile numen</TextUnit>
    <TextUnit id="3216" loc="5.1.165">Caesaris, heu durus fati tenor! estne quod illi</TextUnit>
    <TextUnit id="3217" loc="5.1.166">non liceat? quantae poterant mortalibus annis</TextUnit>
    <TextUnit id="3218" loc="5.1.167">accessisse morae, si tu, pater, omne teneres</TextUnit>
    <TextUnit id="3219" loc="5.1.168">arbitrium? caeco gemeret Mors elusa barathro</TextUnit>
    <TextUnit id="3220" loc="5.1.169">longius et vacuae posuissent stamina Parcae.</TextUnit>
    <TextUnit id="3221" loc="5.1.170">Iamque cadunt vultus oculisque novissimus error</TextUnit>
    <TextUnit id="3222" loc="5.1.171">obtunsaeque aures, nisi cum vox sola mariti</TextUnit>
    <TextUnit id="3223" loc="5.1.172">noscitur; illum unum media de morte reversa</TextUnit>
    <TextUnit id="3224" loc="5.1.173">mens videt, illum aegris circumdat fortiter ulnis</TextUnit>
    <TextUnit id="3225" loc="5.1.174">immotas obversa genas, nec sole supremo</TextUnit>
    <TextUnit id="3226" loc="5.1.175">lumina, sed dulci mavult satiare marito.</TextUnit>
    <TextUnit id="3227" loc="5.1.176">tum sic unanimum moriens solatur amantem:</TextUnit>
    <TextUnit id="3228" loc="5.1.177">"pars animae victura meae, cui linquere possim</TextUnit>
    <TextUnit id="3229" loc="5.1.178">o utinam, quos dura mihi rapit Atropos, annos:</TextUnit>
    <TextUnit id="3230" loc="5.1.179">parce, precor, lacrimis, saevo ne concute planctu</TextUnit>
    <TextUnit id="3231" loc="5.1.180">pectora, nec crucia fugientem coniugis umbram.</TextUnit>
    <TextUnit id="3232" loc="5.1.181">linquo equidem thalamos, salvo tamen ordine mortis,</TextUnit>
    <TextUnit id="3233" loc="5.1.182">quod prior: exegi longa potiora senecta</TextUnit>
    <TextUnit id="3234" loc="5.1.183">tempora; vidi omni pridem te flore nitentem,</TextUnit>
    <TextUnit id="3235" loc="5.1.184">vidi altae propius propiusque accedere dextrae,</TextUnit>
    <TextUnit id="3236" loc="5.1.185">non in te fatis, non iam caelestibus ullis</TextUnit>
    <TextUnit id="3237" loc="5.1.186">arbitrium: mecum ista fero. tu limite coepto</TextUnit>
    <TextUnit id="3238" loc="5.1.187">tende libens sacrumque latus geniumque potentem</TextUnit>
    <TextUnit id="3239" loc="5.1.188">inrequietus ama, nunc, quod cupis ipse iuberi,</TextUnit>
    <TextUnit id="3240" loc="5.1.189">da Capitolinis aeternum sedibus aurum,</TextUnit>
    <TextUnit id="3241" loc="5.1.190">quo niteat sacri centeno pondere vultus</TextUnit>
    <TextUnit id="3242" loc="5.1.191">Caesaris et propriae signet cultricis amorem</TextUnit>
    <TextUnit id="3243" loc="5.1.192">sic ego nec Furias nec deteriora videbo</TextUnit>
    <TextUnit id="3244" loc="5.1.193">Tartara et Elysias felix admittar in oras."</TextUnit>
    <TextUnit id="3245" loc="5.1.194">haec dicit labens sociosque amplectitur artus</TextUnit>
    <TextUnit id="3246" loc="5.1.195">haerentemque animam non tristis in ora mariti</TextUnit>
    <TextUnit id="3247" loc="5.1.196">transtulit et cara pressit sua lumina dextra.</TextUnit>
    <TextUnit id="3248" loc="5.1.197">At iuvenis magno flammatus pectora luctu</TextUnit>
    <TextUnit id="3249" loc="5.1.198">nunc implet saevo viduos clamore penates,</TextUnit>
    <TextUnit id="3250" loc="5.1.199">nunc ferrum laxare cupit, nunc ardua tendit</TextUnit>
    <TextUnit id="3251" loc="5.1.200">in loca—vix retinent comites—. nunc ore ligato</TextUnit>
    <TextUnit id="3252" loc="5.1.201">incubat amissae mersumque in corde dolorem</TextUnit>
    <TextUnit id="3253" loc="5.1.202">saevus agit, qualis conspecta coniuge segnis</TextUnit>
    <TextUnit id="3254" loc="5.1.203">Odrysius vates positis ad Strymona plectris</TextUnit>
    <TextUnit id="3255" loc="5.1.204">obstupuit tristemque rogum sine carmine flevit,</TextUnit>
    <TextUnit id="3256" loc="5.1.205">ille etiam erecte rupisset tempora vitae.</TextUnit>
    <TextUnit id="3257" loc="5.1.206">ne tu Tartareum chaos incomitata subires,</TextUnit>
    <TextUnit id="3258" loc="5.1.207">sed prohibet mens fida ducis mirandaque sacris</TextUnit>
    <TextUnit id="3259" loc="5.1.208">imperiis et maior amor.</TextUnit>
    <TextUnit id="3260" loc="5.1.209">exsequias et dona malae feralia pompae</TextUnit>
    <TextUnit id="3261" loc="5.1.210">perlegat? omne illic stipatum examine longo</TextUnit>
    <TextUnit id="3262" loc="5.1.211">ver Arabum Cilicumque fluit floresque Sabaei</TextUnit>
    <TextUnit id="3263" loc="5.1.212">Indorumque arsura seges praereptaque templis</TextUnit>
    <TextUnit id="3264" loc="5.1.213">tura Palaestinis, simul Hebraeique liquores</TextUnit>
    <TextUnit id="3265" loc="5.1.214">Coryciaeque comae Cinyreaque germina: et altis</TextUnit>
    <TextUnit id="3266" loc="5.1.215">ipsa toris Serum Tyrioque umbrata recumbit</TextUnit>
    <TextUnit id="3267" loc="5.1.216">tegmine, sed toto spectatur in agmine coniunx</TextUnit>
    <TextUnit id="3268" loc="5.1.217">solus;. in hunc magnae flectuntur lumina Romae</TextUnit>
    <TextUnit id="3269" loc="5.1.218">ceu iuvenes natos suprema ad busta ferentem:</TextUnit>
    <TextUnit id="3270" loc="5.1.219">is dolor in vultu, tantum crinesque genaeque</TextUnit>
    <TextUnit id="3271" loc="5.1.220">noctis habent, illam tranquillo fine solutam</TextUnit>
    <TextUnit id="3272" loc="5.1.221">felicemque vocant, lacrimas fudere marito.</TextUnit>
    <TextUnit id="3273" loc="5.1.222">Est locus, ante urbem qua primum nascitur ingens</TextUnit>
    <TextUnit id="3274" loc="5.1.223">Appia quaque Italo gemitus Almone Cybebe</TextUnit>
    <TextUnit id="3275" loc="5.1.224">ponit et Idaeos iam non reminiscitur amnes,</TextUnit>
    <TextUnit id="3276" loc="5.1.225">hic te Sidonio velatam molliter ostro</TextUnit>
    <TextUnit id="3277" loc="5.1.226">eximius coniunx—nec enim fumantia busta</TextUnit>
    <TextUnit id="3278" loc="5.1.227">clamoremque rogi potuit perferre—beato</TextUnit>
    <TextUnit id="3279" loc="5.1.228">composuit. Priscilla, toro. nil longior aetas</TextUnit>
    <TextUnit id="3280" loc="5.1.229">carpere, nil aevi poterunt vitiare labores</TextUnit>
    <TextUnit id="3281" loc="5.1.230">siccatam membris: tantas venerabile marmor</TextUnit>
    <TextUnit id="3282" loc="5.1.231">spirat opes. mox in varias mutata novaris</TextUnit>
    <TextUnit id="3283" loc="5.1.232">effigies: hoc aere Ceres, hoc lucida Gnosis,</TextUnit>
    <TextUnit id="3284" loc="5.1.233">illo Maia tholo, Venus hoc non improba saxo.</TextUnit>
    <TextUnit id="3285" loc="5.1.234">accipiunt vultus haud indignata decoros</TextUnit>
    <TextUnit id="3286" loc="5.1.235">numina: circumstant famuli consuetaque turba</TextUnit>
    <TextUnit id="3287" loc="5.1.236">obsequiis, tunc rite tori mensaeque parantur</TextUnit>
    <TextUnit id="3288" loc="5.1.237">assiduae. domus ista, domus! quis triste sepulcrum</TextUnit>
    <TextUnit id="3289" loc="5.1.238">dixerit? hae merito visa pietate mariti</TextUnit>
    <TextUnit id="3290" loc="5.1.239">protinus exclames: "est hic, agnoseo, minister</TextUnit>
    <TextUnit id="3291" loc="5.1.240">illius, aeternae modo qui sacraria genti</TextUnit>
    <TextUnit id="3292" loc="5.1.241">condidit inque alio posuit sua sidera caelo."</TextUnit>
    <TextUnit id="3293" loc="5.1.242">sic, ubi magna novum Phario de litore puppis</TextUnit>
    <TextUnit id="3294" loc="5.1.243">solvit iter iamque innumeros utrimque rudentes</TextUnit>
    <TextUnit id="3295" loc="5.1.244">lataque veliferi porrexit brachia mali</TextUnit>
    <TextUnit id="3296" loc="5.1.245">invasitque vias, it eodem angusta phaselos</TextUnit>
    <TextUnit id="3297" loc="5.1.246">aequore et immensi partem sibi vindieat austri.</TextUnit>
    <TextUnit id="3298" loc="5.1.247">Quid nunc immodicos, iuvenum lectissime, fletus</TextUnit>
    <TextUnit id="3299" loc="5.1.248">corde foves longumque vetas exire dolorem?</TextUnit>
    <TextUnit id="3300" loc="5.1.249">nempe times, ne Cerbereos Priscilla tremescat</TextUnit>
    <TextUnit id="3301" loc="5.1.250">latratus? tacet ille piis! ne tardior adsit</TextUnit>
    <TextUnit id="3302" loc="5.1.251">navita proturbetque vadis? vehit ille merentes</TextUnit>
    <TextUnit id="3303" loc="5.1.252">protinus et manes placidus locat hospite cumba,</TextUnit>
    <TextUnit id="3304" loc="5.1.253">praeterea, si quando pio laudata marito</TextUnit>
    <TextUnit id="3305" loc="5.1.254">umbra venit, iubet ire faces Proserpina laetas</TextUnit>
    <TextUnit id="3306" loc="5.1.255">egressasque sacris veteres heroidas antris</TextUnit>
    <TextUnit id="3307" loc="5.1.256">lumine purpureo tristes laxare tenebras</TextUnit>
    <TextUnit id="3308" loc="5.1.257">sertaque et Elysios animae praesternere flores,</TextUnit>
    <TextUnit id="3309" loc="5.1.258">sic manes Priscilla subit; ibi supplice dextra</TextUnit>
    <TextUnit id="3310" loc="5.1.259">pro te Fata rogat, reges tibi tristis Averni</TextUnit>
    <TextUnit id="3311" loc="5.1.260">placat, ut expletis humani finibus aevi</TextUnit>
    <TextUnit id="3312" loc="5.1.261">paeantem terras dominum iuvenemque relinquas</TextUnit>
    <TextUnit id="3313" loc="5.1.262">ipse senex! certae iurant in vota sorores.</TextUnit>
    <TextUnit id="3314" loc="5.2.1">Rura meus Tyrrhena petit saltusque Tagetis</TextUnit>
    <TextUnit id="3315" loc="5.2.2">Crispinus; nec longa mora est aut avia tellus,</TextUnit>
    <TextUnit id="3316" loc="5.2.3">sed mea secreto velluntur pectora morsu,</TextUnit>
    <TextUnit id="3317" loc="5.2.4">udaque turgentes impellunt lumina guttas,</TextUnit>
    <TextUnit id="3318" loc="5.2.5">ceu super Aegaeas hiemes abeuntis amici</TextUnit>
    <TextUnit id="3319" loc="5.2.6">vela sequar spectemque ratem iam fessus ab altis</TextUnit>
    <TextUnit id="3320" loc="5.2.7">rupibus atque oculos longo querar aere vinci.</TextUnit>
    <TextUnit id="3321" loc="5.2.8">Quid ': si militiae iam te, puer inelite, primae</TextUnit>
    <TextUnit id="3322" loc="5.2.9">clara rudimenta et castrorum dulce voearet</TextUnit>
    <TextUnit id="3323" loc="5.2.10">auspicium, quanto manarent gaudia fletu</TextUnit>
    <TextUnit id="3324" loc="5.2.11">quosve darem amplexus! etiamne optanda propinquis</TextUnit>
    <TextUnit id="3325" loc="5.2.12">tristia: et octonos bis iam tibi circuit orbes</TextUnit>
    <TextUnit id="3326" loc="5.2.13">vita. sed angustis animus robustior annis,</TextUnit>
    <TextUnit id="3327" loc="5.2.14">succumbitque oneri et mentem sua non capit aetas,</TextUnit>
    <TextUnit id="3328" loc="5.2.15">nec mirum: non te series inhonora parentum</TextUnit>
    <TextUnit id="3329" loc="5.2.16">obscurum proavis et priscae lucis egentem</TextUnit>
    <TextUnit id="3330" loc="5.2.17">plebeia de stirpe tulit: non sanguine cretus</TextUnit>
    <TextUnit id="3331" loc="5.2.18">turmali trabeaque recens et paupere clavo</TextUnit>
    <TextUnit id="3332" loc="5.2.19">augustam sedem et Latii penetrale senatus</TextUnit>
    <TextUnit id="3333" loc="5.2.20">advena pulsasti, sed praecedente tuorum</TextUnit>
    <TextUnit id="3334" loc="5.2.21">agmine. Romulei qualis per iugera circi,</TextUnit>
    <TextUnit id="3335" loc="5.2.22">cum pulcher visu, titulis generosus avitis</TextUnit>
    <TextUnit id="3336" loc="5.2.23">exspectatur equus, cuius de stemmate longo</TextUnit>
    <TextUnit id="3337" loc="5.2.24">felix demeritos habet admissura parentes,</TextUnit>
    <TextUnit id="3338" loc="5.2.25">illum omnes acuunt plausus, illum ipse volantem</TextUnit>
    <TextUnit id="3339" loc="5.2.26">pulvis et incurvae gaudent agnoscere metae:</TextUnit>
    <TextUnit id="3340" loc="5.2.27">sic te, clare puer, genitum sibi curia sensit,</TextUnit>
    <TextUnit id="3341" loc="5.2.28">primaque patricia clausit vestigia luna.</TextUnit>
    <TextUnit id="3342" loc="5.2.29">mox Tyrios ex more sinus tunicamque potentem</TextUnit>
    <TextUnit id="3343" loc="5.2.30">agnovere umeri, sed enim tibi magna parabat</TextUnit>
    <TextUnit id="3344" loc="5.2.31">ad titulos exempla pater, quippe ille iuventam</TextUnit>
    <TextUnit id="3345" loc="5.2.32">protinus ingrediens pharetratum invasit Araxen</TextUnit>
    <TextUnit id="3346" loc="5.2.33">belliger indoeilemque fero servire Neroni</TextUnit>
    <TextUnit id="3347" loc="5.2.34">Armeniam, rigidi summam Mavortis agebat</TextUnit>
    <TextUnit id="3348" loc="5.2.35">Corbulo, sed comitem belli sociumque laborum</TextUnit>
    <TextUnit id="3349" loc="5.2.36">ille quoque egregiis multum miratus in armis</TextUnit>
    <TextUnit id="3350" loc="5.2.37">Bolanum; atque illi curarum asperrima suetus</TextUnit>
    <TextUnit id="3351" loc="5.2.38">credere partirique metus, quod tempus amicum</TextUnit>
    <TextUnit id="3352" loc="5.2.39">fraudibus, exserto quaenam bona tempora bello,</TextUnit>
    <TextUnit id="3353" loc="5.2.40">quae suspecta fides aut quae fuga vera ferocis</TextUnit>
    <TextUnit id="3354" loc="5.2.41">Armenii. Bolanus iter praenosse timendum,</TextUnit>
    <TextUnit id="3355" loc="5.2.42">Bolanus tutis iuga quaerere commoda castris,</TextUnit>
    <TextUnit id="3356" loc="5.2.43">metiri Bolanus agros, aperire malignas</TextUnit>
    <TextUnit id="3357" loc="5.2.44">torrentum nemorumque moras tantamque verendi</TextUnit>
    <TextUnit id="3358" loc="5.2.45">mentem implere ducis iussisque ingentibus unus</TextUnit>
    <TextUnit id="3359" loc="5.2.46">sufficere, ipsa virum norat iam barbara tellus,</TextUnit>
    <TextUnit id="3360" loc="5.2.47">ille secundus apex bellorum et proxima cassis,</TextUnit>
    <TextUnit id="3361" loc="5.2.48">sic Phryges attoniti, quamquam Nemeaea viderent</TextUnit>
    <TextUnit id="3362" loc="5.2.49">arma Cleonaeusque acies impelleret arcus,</TextUnit>
    <TextUnit id="3363" loc="5.2.50">pugnante Alcide tamen et Telamona timebant.</TextUnit>
    <TextUnit id="3364" loc="5.2.51">disce, puer,—nec enim externo monitore petendus</TextUnit>
    <TextUnit id="3365" loc="5.2.52">virtutis tibi pulcher amor: cognata ministret</TextUnit>
    <TextUnit id="3366" loc="5.2.53">laus animos, aliis Decii reducesque Camilli</TextUnit>
    <TextUnit id="3367" loc="5.2.54">monstrentur—tu disce patrem, quantusque negantem</TextUnit>
    <TextUnit id="3368" loc="5.2.55">fluctibus occiduis fesso usque Hyperione Thylen</TextUnit>
    <TextUnit id="3369" loc="5.2.56">intrant mandata gerens quantusque potentis</TextUnit>
    <TextUnit id="3370" loc="5.2.57">mille urbes Asiae sortito rexerit anno,</TextUnit>
    <TextUnit id="3371" loc="5.2.58">imperium mulcente toga. bibe talia pronis</TextUnit>
    <TextUnit id="3372" loc="5.2.59">auribus, haec certent tibi conciliare propinqui,</TextUnit>
    <TextUnit id="3373" loc="5.2.60">haec iterent comites praecepta senesque paterni.</TextUnit>
    <TextUnit id="3374" loc="5.2.61">Iamque alio moliris iter nec deside passu</TextUnit>
    <TextUnit id="3375" loc="5.2.62">ire paras; nondum validae tibi signa iuventae</TextUnit>
    <TextUnit id="3376" loc="5.2.63">inrepsere genis, et adhuc tenor integer aevi.</TextUnit>
    <TextUnit id="3377" loc="5.2.64">nec genitor iuxta; fatis namque haustus iniquis</TextUnit>
    <TextUnit id="3378" loc="5.2.65">occidit et geminam prolem sine praeside linquens.</TextUnit>
    <TextUnit id="3379" loc="5.2.66">nec saltem teneris ostrum puerile lacertis</TextUnit>
    <TextUnit id="3380" loc="5.2.67">exuit albentique umeros induxit amictu,</TextUnit>
    <TextUnit id="3381" loc="5.2.68">quem non corrupit pubes effrena novaeque</TextUnit>
    <TextUnit id="3382" loc="5.2.69">libertas properata togae! ceu nescia falcis</TextUnit>
    <TextUnit id="3383" loc="5.2.70">silva comas tollit fructumque exspirat in umbras.</TextUnit>
    <TextUnit id="3384" loc="5.2.71">at tibi Pieriae tenero sub pectore curae</TextUnit>
    <TextUnit id="3385" loc="5.2.72">et pudor et docti legem sibi dicere mores;</TextUnit>
    <TextUnit id="3386" loc="5.2.73">tunc hilaris probitas et frons tranquilla nitorque</TextUnit>
    <TextUnit id="3387" loc="5.2.74">luxuriae confine tenens pietasque per omnes</TextUnit>
    <TextUnit id="3388" loc="5.2.75">dispensata modos; aequaevo cedere fratri</TextUnit>
    <TextUnit id="3389" loc="5.2.76">mirarique patrem miseraeque ignoscere matri,</TextUnit>
    <TextUnit id="3390" loc="5.2.77">admonuit fortuna domus, tibine illa nefanda</TextUnit>
    <TextUnit id="3391" loc="5.2.78">pocula letalesque manu componere sucos</TextUnit>
    <TextUnit id="3392" loc="5.2.79">evaluit, qui voce potes praevertere morsus</TextUnit>
    <TextUnit id="3393" loc="5.2.80">serpentum atque omnes vultu placare novercas?</TextUnit>
    <TextUnit id="3394" loc="5.2.81">infestare libet manes meritoque precatu</TextUnit>
    <TextUnit id="3395" loc="5.2.82">pacem auferre rogis; sed te. puer optime, cerno</TextUnit>
    <TextUnit id="3396" loc="5.2.83">flectentem visus et talia dicta parantem:</TextUnit>
    <TextUnit id="3397" loc="5.2.84">"parce, precor, cineri: fatum illud et ira nocentum</TextUnit>
    <TextUnit id="3398" loc="5.2.85">Parcarum crimenque dei, mortalia quisquis</TextUnit>
    <TextUnit id="3399" loc="5.2.86">pectora sero videt nec primo in limine sistit</TextUnit>
    <TextUnit id="3400" loc="5.2.87">conatus scelerum atque animos infanda parantes.</TextUnit>
    <TextUnit id="3401" loc="5.2.88">excidat illa dies aevo nec postera credant</TextUnit>
    <TextUnit id="3402" loc="5.2.89">saecula! nos certe taceamus et obruta multa</TextUnit>
    <TextUnit id="3403" loc="5.2.90">nocte tegi propriae patiamur crimina gentis.</TextUnit>
    <TextUnit id="3404" loc="5.2.91">exegit poenas, hominum cui cura suorum,</TextUnit>
    <TextUnit id="3405" loc="5.2.92">quo Pietas auctore redit terrasque revisit,</TextUnit>
    <TextUnit id="3406" loc="5.2.93">quem timet omne nefas, satis haec lacrimandaque nobis</TextUnit>
    <TextUnit id="3407" loc="5.2.94">ultio, quin saevas utinam exorare liceret</TextUnit>
    <TextUnit id="3408" loc="5.2.95">Eumenidas timidaeque avertere Cerberon umbrae</TextUnit>
    <TextUnit id="3409" loc="5.2.96">immemoremque tuis citius dare manibus amnem."</TextUnit>
    <TextUnit id="3410" loc="5.2.97">Macte animo, iuvenis! sed crescunt crimina matris,</TextUnit>
    <TextUnit id="3411" loc="5.2.98">nec tantum pietas, sed protinus ardua virtus</TextUnit>
    <TextUnit id="3412" loc="5.2.99">affectata tibi. nuper cum forte sodalis</TextUnit>
    <TextUnit id="3413" loc="5.2.100">immeritae falso palleret crimine famae</TextUnit>
    <TextUnit id="3414" loc="5.2.101">erigeretque forum succinctaque iudice multo</TextUnit>
    <TextUnit id="3415" loc="5.2.102">surgeret et castum vibraret Iulia fulmen:</TextUnit>
    <TextUnit id="3416" loc="5.2.103">tu. quamquam non ante forum legesque severas</TextUnit>
    <TextUnit id="3417" loc="5.2.104">passus, sed tacita studiorum occultus in umbra,</TextUnit>
    <TextUnit id="3418" loc="5.2.105">defensare metus adversaque tela subisti</TextUnit>
    <TextUnit id="3419" loc="5.2.106">pellere, inermis adhuc et tiro. paventis amici,</TextUnit>
    <TextUnit id="3420" loc="5.2.107">haud umquam tales aspexit Romulus annos</TextUnit>
    <TextUnit id="3421" loc="5.2.108">Dardaniusque senex medii bellare togata</TextUnit>
    <TextUnit id="3422" loc="5.2.109">strage fori. stupuere patres temptamina tanta</TextUnit>
    <TextUnit id="3423" loc="5.2.110">conatusque tuos, nec te reus ipse timebat.</TextUnit>
    <TextUnit id="3424" loc="5.2.111">par vigor et membris, promptaeque ad fortia vires</TextUnit>
    <TextUnit id="3425" loc="5.2.112">sufficiunt animo atque ingentia iussa sequuntur</TextUnit>
    <TextUnit id="3426" loc="5.2.113">ipse ego te nuper Tiberino in litore vidi,</TextUnit>
    <TextUnit id="3427" loc="5.2.114">qua Tyrrhena vadis Laurentibus aestuat unda,</TextUnit>
    <TextUnit id="3428" loc="5.2.115">tendentem cursus vexantemque ilia nuda</TextUnit>
    <TextUnit id="3429" loc="5.2.116">calce ferocis equi, vultu dextraque minacem:</TextUnit>
    <TextUnit id="3430" loc="5.2.117">—si qua fides dictis, stupui armatumque putavi—:</TextUnit>
    <TextUnit id="3431" loc="5.2.118">Gaetulo sic pulcher equo Troianaque quassans</TextUnit>
    <TextUnit id="3432" loc="5.2.119">tela novercales ibat venator in agros</TextUnit>
    <TextUnit id="3433" loc="5.2.120">Ascanius miseramque patri flagrabat Elissam;</TextUnit>
    <TextUnit id="3434" loc="5.2.121">Troilus haud aliter gyro leviore minantes</TextUnit>
    <TextUnit id="3435" loc="5.2.122">eludebat equos aut quem de turribus altis</TextUnit>
    <TextUnit id="3436" loc="5.2.123">Arcadas Ogygio versantem in pulvere metas</TextUnit>
    <TextUnit id="3437" loc="5.2.124">spectabant Tyriae non torvo lumine matres.</TextUnit>
    <TextUnit id="3438" loc="5.2.125">Ergo age iam magno—ducis indulgentia pulsat</TextUnit>
    <TextUnit id="3439" loc="5.2.126">certaque dat votis hilaris vestigia frater—</TextUnit>
    <TextUnit id="3440" loc="5.2.127">surge animo et fortes castrorum concipe curas,</TextUnit>
    <TextUnit id="3441" loc="5.2.128">monstrabunt acies Mavors Actaeaque virgo,</TextUnit>
    <TextUnit id="3442" loc="5.2.129">flectere Castor equos, umeris quatere arma Quirinus,</TextUnit>
    <TextUnit id="3443" loc="5.2.130">qui tibi tam tenero permisit plaudere collo</TextUnit>
    <TextUnit id="3444" loc="5.2.131">nubigenas clipeos intactaque caedibus arma.</TextUnit>
    <TextUnit id="3445" loc="5.2.132">Quasnam igitur terras, quem Caesaris ibis in orbem?</TextUnit>
    <TextUnit id="3446" loc="5.2.133">Arctoosne amnes et Rheni fracta natabis</TextUnit>
    <TextUnit id="3447" loc="5.2.134">flumina an aestiferis Libyae sudabis in arvis?</TextUnit>
    <TextUnit id="3448" loc="5.2.135">an iuga Pannoniae mutatoresque domorum</TextUnit>
    <TextUnit id="3449" loc="5.2.136">Sauromatas quaties? an te septenus habebit</TextUnit>
    <TextUnit id="3450" loc="5.2.137">Hister et umbroso circumflua coniuge Peuce?</TextUnit>
    <TextUnit id="3451" loc="5.2.138">an Solymum cinerem palmetaque capta subibis</TextUnit>
    <TextUnit id="3452" loc="5.2.139">non sibi felices silvas portentis Idymes?</TextUnit>
    <TextUnit id="3453" loc="5.2.140">quod si te magno tellus frenata parenti</TextUnit>
    <TextUnit id="3454" loc="5.2.141">accipiat, quantum ferus exsultabit Araxes!</TextUnit>
    <TextUnit id="3455" loc="5.2.142">quanta Caledonios attollet gloria campos!</TextUnit>
    <TextUnit id="3456" loc="5.2.143">cum tibi longaevus referet trucis incola terrae:</TextUnit>
    <TextUnit id="3457" loc="5.2.144">"hic suetus dare iura parens, hoc caespite turmas</TextUnit>
    <TextUnit id="3458" loc="5.2.145">adfari; late speculas castellaque longe</TextUnit>
    <TextUnit id="3459" loc="5.2.146">—aspicis?—ille dedit cinxitque haec moenia fossa;</TextUnit>
    <TextUnit id="3460" loc="5.2.147">belligeris haec dona deis, haec tela dicavit</TextUnit>
    <TextUnit id="3461" loc="5.2.148">—cernis adhuc titulos—; hunc ipse vocantibus armis</TextUnit>
    <TextUnit id="3462" loc="5.2.149">induit, hunc regi rapuit thoraca Britanno."</TextUnit>
    <TextUnit id="3463" loc="5.2.150">qualiter in Teucros victricia bella paranti</TextUnit>
    <TextUnit id="3464" loc="5.2.151">ignotum Pyrrho Phoenix narrabat Achillem.</TextUnit>
    <TextUnit id="3465" loc="5.2.152">Felix, qui viridi fidens, Optate, iuventa</TextUnit>
    <TextUnit id="3466" loc="5.2.153">durabis quaecumque vias vallumque subibis,</TextUnit>
    <TextUnit id="3467" loc="5.2.154">forsan et ipse latus—sic numina principis adsint—</TextUnit>
    <TextUnit id="3468" loc="5.2.155">cinctus et unanimi comes indefessus amici,</TextUnit>
    <TextUnit id="3469" loc="5.2.156">quo Pylades ex more pius, quo Dardana gessit</TextUnit>
    <TextUnit id="3470" loc="5.2.157">bella Menoetiades. quippe haec concordia vobis,</TextUnit>
    <TextUnit id="3471" loc="5.2.158">hic amor est duretque precor! nos fortior aetas</TextUnit>
    <TextUnit id="3472" loc="5.2.159">iam fugit; hinc votis animum precibusque iuvabo,</TextUnit>
    <TextUnit id="3473" loc="5.2.160">et mihi! sed questus solitos si forte ciebo</TextUnit>
    <TextUnit id="3474" loc="5.2.161">et mea Romulei venient ad carmina patres,</TextUnit>
    <TextUnit id="3475" loc="5.2.162">tu deeris. Crispine, mihi, cuneosque per omnes</TextUnit>
    <TextUnit id="3476" loc="5.2.163">te meus absentem circumspectabit Achilles,</TextUnit>
    <TextUnit id="3477" loc="5.2.164">sed venies melior—vatum non irrita currunt</TextUnit>
    <TextUnit id="3478" loc="5.2.165">omina—. quique aquilas tibi nunc et castra recludit,</TextUnit>
    <TextUnit id="3479" loc="5.2.166">idem omnes perferre gradus cingique superbis</TextUnit>
    <TextUnit id="3480" loc="5.2.167">fascibus et patrias dabit insedisse curules.</TextUnit>
    <TextUnit id="3481" loc="5.2.168">Sed quis ab excelsis Troianae collibus Albae,</TextUnit>
    <TextUnit id="3482" loc="5.2.169">unde suae iuxta prospectat moenia Romae</TextUnit>
    <TextUnit id="3483" loc="5.2.170">proximus ille deus, Fama velocior intrat</TextUnit>
    <TextUnit id="3484" loc="5.2.171">nuntius atque tuos implet, Crispine, penates?</TextUnit>
    <TextUnit id="3485" loc="5.2.172">dicebam certe: vatum non irrita currunt</TextUnit>
    <TextUnit id="3486" loc="5.2.173">auguria, en! ingens reserat tibi limen honorum</TextUnit>
    <TextUnit id="3487" loc="5.2.174">Caesar et Ausonii committit munia ferri.</TextUnit>
    <TextUnit id="3488" loc="5.2.175">vade, puer, tantisque enixus suffice donis,</TextUnit>
    <TextUnit id="3489" loc="5.2.176">felix, qui magno iam nunc sub praeside iuras</TextUnit>
    <TextUnit id="3490" loc="5.2.177">cuique sacer primum tradit Germanicus ensem!</TextUnit>
    <TextUnit id="3491" loc="5.2.178">non minus hoc, fortis quam si tibi panderet ipse</TextUnit>
    <TextUnit id="3492" loc="5.2.179">Bellipotens aquilas torvaque induceret ora</TextUnit>
    <TextUnit id="3493" loc="5.2.180">casside, vade alacer maioraque disce mereri!</TextUnit>
    <TextUnit id="3494" loc="5.3.1">Ipse malas vires et lamentabile carmen</TextUnit>
    <TextUnit id="3495" loc="5.3.2">Elysio de fonte mihi pulsumque sinistrae</TextUnit>
    <TextUnit id="3496" loc="5.3.3">da. genitor praedoete, lyrae. neque enim antra moveri</TextUnit>
    <TextUnit id="3497" loc="5.3.4">Delia nec solitam fas est impellere Cirrham</TextUnit>
    <TextUnit id="3498" loc="5.3.5">te sine. Corycia quicquid modo Phoebus in umbra,</TextUnit>
    <TextUnit id="3499" loc="5.3.6">quicquid ab Ismariis monstrabat collibus Euhan,</TextUnit>
    <TextUnit id="3500" loc="5.3.7">dedidici. fugere meos Parnasia crines</TextUnit>
    <TextUnit id="3501" loc="5.3.8">vellera, funestamque hederis inrepere taxum</TextUnit>
    <TextUnit id="3502" loc="5.3.9">extimui trepidamque—nefas!—arescere laurum.</TextUnit>
    <TextUnit id="3503" loc="5.3.10">certe ego, magnanimum qui facta attollere regum</TextUnit>
    <TextUnit id="3504" loc="5.3.11">ibam altum spirans Martemque aequare canendo.</TextUnit>
    <TextUnit id="3505" loc="5.3.12">quis sterili mea corda situ. quis Apolline merso</TextUnit>
    <TextUnit id="3506" loc="5.3.13">frigida damnatae praeduxit nubila menti?</TextUnit>
    <TextUnit id="3507" loc="5.3.14">stant circum attonitae vatem et nil dulce sonantes</TextUnit>
    <TextUnit id="3508" loc="5.3.15">nec digitis nec voce deae. dux ipsa silenti</TextUnit>
    <TextUnit id="3509" loc="5.3.16">fulta caput cithara, qualis post Orphea raptum</TextUnit>
    <TextUnit id="3510" loc="5.3.17">astitit, Hebre, tibi, cernens iam surda ferarum</TextUnit>
    <TextUnit id="3511" loc="5.3.18">agmina et immotos sublato carmine lucos.</TextUnit>
    <TextUnit id="3512" loc="5.3.19">At tu seu membris emissus in ardua tendens</TextUnit>
    <TextUnit id="3513" loc="5.3.20">fulgentesque plagas rerumque elementa recenses,</TextUnit>
    <TextUnit id="3514" loc="5.3.21">quis deus, unde ignes, quae ducat semita solem,</TextUnit>
    <TextUnit id="3515" loc="5.3.22">quae minuat Phoeben quaeque integrare latentem</TextUnit>
    <TextUnit id="3516" loc="5.3.23">causa queat, notique modos extendis Arati,</TextUnit>
    <TextUnit id="3517" loc="5.3.24">seu tu Lethaei secreto in gramine campi</TextUnit>
    <TextUnit id="3518" loc="5.3.25">concilia heroum iuxta manesque beatos.</TextUnit>
    <TextUnit id="3519" loc="5.3.26">Maeonium Ascraeumque senem, non segnior umbra</TextUnit>
    <TextUnit id="3520" loc="5.3.27">accolis alternumque sonas et carmina misces:</TextUnit>
    <TextUnit id="3521" loc="5.3.28">da vocem magno, pater, ingeniumque dolori,</TextUnit>
    <TextUnit id="3522" loc="5.3.29">nam me ter relegens caelo terque ora retexens</TextUnit>
    <TextUnit id="3523" loc="5.3.30">Luna videt residem nullaque Heliconide tristes</TextUnit>
    <TextUnit id="3524" loc="5.3.31">solantem curas; tuus ut mihi vultibus ignis</TextUnit>
    <TextUnit id="3525" loc="5.3.32">inrubuit cineremque oculis umentibus hausi,</TextUnit>
    <TextUnit id="3526" loc="5.3.33">vilis honos studiis, vix haec in munera solvo</TextUnit>
    <TextUnit id="3527" loc="5.3.34">primum animum, tacitisque situm depellere curis</TextUnit>
    <TextUnit id="3528" loc="5.3.35">nunc etiam labente manu nec lumine sicco</TextUnit>
    <TextUnit id="3529" loc="5.3.36">ordior adclinis tumulo, quo molle quiescis</TextUnit>
    <TextUnit id="3530" loc="5.3.37">iugera nostra tenens, ubi post Aeneia fata</TextUnit>
    <TextUnit id="3531" loc="5.3.38">stellatus Latiis ingessit montibus Albam</TextUnit>
    <TextUnit id="3532" loc="5.3.39">Ascanius, Phrygio dum pingues sanguine campos</TextUnit>
    <TextUnit id="3533" loc="5.3.40">odit et infaustae regnum dotale novercae.</TextUnit>
    <TextUnit id="3534" loc="5.3.41">hic ego te—nam Sicanii non mitius halat</TextUnit>
    <TextUnit id="3535" loc="5.3.42">aura croci, dites nec si tibi rara Sabaei</TextUnit>
    <TextUnit id="3536" loc="5.3.43">cinnama, odoratas nec Arabs decerpsit aristas—</TextUnit>
    <TextUnit id="3537" loc="5.3.44">inferiis cumulande sacris, te carmine plango</TextUnit>
    <TextUnit id="3538" loc="5.3.45">Pierio; sume o gemitus et vulnera nati</TextUnit>
    <TextUnit id="3539" loc="5.3.46">et lacrimas, rari quas umquam habuere parentes.</TextUnit>
    <TextUnit id="3540" loc="5.3.47">atque utinam fortuna mihi, dare manibus aras,</TextUnit>
    <TextUnit id="3541" loc="5.3.48">par templis opus, aeriamque educere molem,</TextUnit>
    <TextUnit id="3542" loc="5.3.49">Cyclopum scopulos ultra atque audacia saxa</TextUnit>
    <TextUnit id="3543" loc="5.3.50">Pyramidum, et magno tumulum praetexere luco!</TextUnit>
    <TextUnit id="3544" loc="5.3.51">illic et Siculi superassem dona sepulcri</TextUnit>
    <TextUnit id="3545" loc="5.3.52">et Nemees lucum et Pelopis solemnia trunci.</TextUnit>
    <TextUnit id="3546" loc="5.3.53">illic Oebalio non finderet aera disco</TextUnit>
    <TextUnit id="3547" loc="5.3.54">Graiorum vis nuda virum, non arva rigaret</TextUnit>
    <TextUnit id="3548" loc="5.3.55">sudor equum aut putri sonitum daret ungula fossa;</TextUnit>
    <TextUnit id="3549" loc="5.3.56">sed Phoebi simplex chorus, et frondentia vatum</TextUnit>
    <TextUnit id="3550" loc="5.3.57">praemia laudato, genitor, tibi rite ligarem.</TextUnit>
    <TextUnit id="3551" loc="5.3.58">ipse madens oculis, umbrarum animaeque sacerdos,</TextUnit>
    <TextUnit id="3552" loc="5.3.59">praecinerem gemitum, cui te nec Cerberus omni</TextUnit>
    <TextUnit id="3553" loc="5.3.60">ore nec Orpheae quirent avertere leges.</TextUnit>
    <TextUnit id="3554" loc="5.3.61">atque ibi me moresque tuos et facta canentem</TextUnit>
    <TextUnit id="3555" loc="5.3.62">fors et magniloquo non posthabuisset Homero,</TextUnit>
    <TextUnit id="3556" loc="5.3.63">tenderet et torvo pietas aequare Maroni.</TextUnit>
    <TextUnit id="3557" loc="5.3.64">Cur magis incessat superos et aena sororum</TextUnit>
    <TextUnit id="3558" loc="5.3.65">stamina, quae tepido genetrix super aggere nati</TextUnit>
    <TextUnit id="3559" loc="5.3.66">orba sedet vel quae primaevi coniugis ignem</TextUnit>
    <TextUnit id="3560" loc="5.3.67">aspicit obstantesque manus turbamque tenentem</TextUnit>
    <TextUnit id="3561" loc="5.3.68">vincit in ardentem, liceat, moritura maritum?</TextUnit>
    <TextUnit id="3562" loc="5.3.69">maior et his forsan superos et Tartara pulsem</TextUnit>
    <TextUnit id="3563" loc="5.3.70">invidia: externis etiam miserabile visu</TextUnit>
    <TextUnit id="3564" loc="5.3.71">funus eat. sed nec modo se Natura dolenti</TextUnit>
    <TextUnit id="3565" loc="5.3.72">nec Pietas in iusta dedit; mihi limine primo</TextUnit>
    <TextUnit id="3566" loc="5.3.73">fatorum et viridi, genitor, ceu raptus ab aevo</TextUnit>
    <TextUnit id="3567" loc="5.3.74">Tartara dura subis. nec enim Marathonia virgo</TextUnit>
    <TextUnit id="3568" loc="5.3.75">parcius exstinctum saevorum crimine agrestum</TextUnit>
    <TextUnit id="3569" loc="5.3.76">fleverit Icarium, Phrygia quam turre cadentem</TextUnit>
    <TextUnit id="3570" loc="5.3.77">Astyanacta parens, laqueo quin illa supremo</TextUnit>
    <TextUnit id="3571" loc="5.3.78">inclusit gemitus: at te post funera magni</TextUnit>
    <TextUnit id="3572" loc="5.3.79">Hectoris Haemonio pudor est servisse marito.</TextUnit>
    <TextUnit id="3573" loc="5.3.80">Non ego, quas fati certus sibi morte canora</TextUnit>
    <TextUnit id="3574" loc="5.3.81">inferias praemittit olor nec rupe quod atra</TextUnit>
    <TextUnit id="3575" loc="5.3.82">Tyrrhenae volucres nautis praedulce minantur,</TextUnit>
    <TextUnit id="3576" loc="5.3.83">in patrios adhibebo rogos: non murmure trunco</TextUnit>
    <TextUnit id="3577" loc="5.3.84">quod gemit et durae queritur Philomela sorori:</TextUnit>
    <TextUnit id="3578" loc="5.3.85">nota nimis vati. quis non in funere cunctos</TextUnit>
    <TextUnit id="3579" loc="5.3.86">Heliadum ramos lacrimosaque germina dixit</TextUnit>
    <TextUnit id="3580" loc="5.3.87">et Phrygium silicem atque ausum contraria Phoebo</TextUnit>
    <TextUnit id="3581" loc="5.3.88">carmina nec fida gavisam Pallada buxo?</TextUnit>
    <TextUnit id="3582" loc="5.3.89">te Pietas oblita virum revocataque caelo</TextUnit>
    <TextUnit id="3583" loc="5.3.90">Iustitia et gemina plangat Facundia lingua</TextUnit>
    <TextUnit id="3584" loc="5.3.91">et Pallas doctique cohors Heliconia Phoebi,</TextUnit>
    <TextUnit id="3585" loc="5.3.92">quis labor Aonios seno pede ducere cantus</TextUnit>
    <TextUnit id="3586" loc="5.3.93">et quibus Arcadia carmen testudine mensis</TextUnit>
    <TextUnit id="3587" loc="5.3.94">cura lyrae nomenque fuit quosque orbe sub omni</TextUnit>
    <TextUnit id="3588" loc="5.3.95">ardua septena numerat Sapientia fama,</TextUnit>
    <TextUnit id="3589" loc="5.3.96">qui furias regumque domos aversaque caelo</TextUnit>
    <TextUnit id="3590" loc="5.3.97">sidera terrifico super intonuere cothurno,</TextUnit>
    <TextUnit id="3591" loc="5.3.98">et quis lasciva vires tenuare Thalia</TextUnit>
    <TextUnit id="3592" loc="5.3.99">dulce vel heroos gressu truncare tenores.</TextUnit>
    <TextUnit id="3593" loc="5.3.100">omnia namque animo complexus et omnibus auctor</TextUnit>
    <TextUnit id="3594" loc="5.3.101">qua fandi vis lata patet, sive orsa libebat</TextUnit>
    <TextUnit id="3595" loc="5.3.102">Aoniis vincire modis seu voce soluta</TextUnit>
    <TextUnit id="3596" loc="5.3.103">spargere et effreno nimbos aequare profatu.</TextUnit>
    <TextUnit id="3597" loc="5.3.104">Exsere semirutos subito de pulvere vultus,</TextUnit>
    <TextUnit id="3598" loc="5.3.105">Parthenope, crinemque adflato monte sepultum</TextUnit>
    <TextUnit id="3599" loc="5.3.106">pone super tumulos et magni funus alumni,</TextUnit>
    <TextUnit id="3600" loc="5.3.107">quo non Munichiae quicquam praestantius arces</TextUnit>
    <TextUnit id="3601" loc="5.3.108">doctaque Cyrene Sparteve animosa creavit.</TextUnit>
    <TextUnit id="3602" loc="5.3.109">si tu stirpe vacans famaeque obscura iaceres</TextUnit>
    <TextUnit id="3603" loc="5.3.110">nil gentile tenens, illo te eive probabas</TextUnit>
    <TextUnit id="3604" loc="5.3.111">Graiam atque Euboico maiorum sanguine duci.</TextUnit>
    <TextUnit id="3605" loc="5.3.112">ille tuis totiens praestabat tempora sertis,</TextUnit>
    <TextUnit id="3606" loc="5.3.113">cum stata laudato caneret quinquennia versu</TextUnit>
    <TextUnit id="3607" loc="5.3.114">ora supergressus Pylii senis oraque regis</TextUnit>
    <TextUnit id="3608" loc="5.3.115">Dulichii specieque comam subnexus utraque.</TextUnit>
    <TextUnit id="3609" loc="5.3.116">non tibi deformes obscuri sanguinis ortus</TextUnit>
    <TextUnit id="3610" loc="5.3.117">nec sine luce genus (quamquam fortuna parentum</TextUnit>
    <TextUnit id="3611" loc="5.3.118">artior expensis ): etenim te divite ritu</TextUnit>
    <TextUnit id="3612" loc="5.3.119">ponere purpureos Infantia legit amictus</TextUnit>
    <TextUnit id="3613" loc="5.3.120">stirpis honore datos et nobile pectoris aurum.</TextUnit>
    <TextUnit id="3614" loc="5.3.121">protinus exorto dextrum risere sorores</TextUnit>
    <TextUnit id="3615" loc="5.3.122">Aonides, puerique chelyn summisit et ora</TextUnit>
    <TextUnit id="3616" loc="5.3.123">imbuit amne sacro iam tum mihi blandus Apollo.</TextUnit>
    <TextUnit id="3617" loc="5.3.124">nec simplex patriae decus, et natalis origo</TextUnit>
    <TextUnit id="3618" loc="5.3.125">pendet ab ambiguo geminae certamine terrae.</TextUnit>
    <TextUnit id="3619" loc="5.3.126">te de gente suum Latiis ascita colonis</TextUnit>
    <TextUnit id="3620" loc="5.3.127">Graia refert Hyele, gravidus qua puppe magister</TextUnit>
    <TextUnit id="3621" loc="5.3.128">excidit et mediis miser evigilavit in undis;</TextUnit>
    <TextUnit id="3622" loc="5.3.129">maior at inde suum longo probat ordine vitae</TextUnit>
    <TextUnit id="3623" loc="5.3.130">Parthenope Maeoniden aliaeque aliis natalibus urbes</TextUnit>
    <TextUnit id="3624" loc="5.3.131">diripiunt cunctaeque probant; non omnibus ille</TextUnit>
    <TextUnit id="3625" loc="5.3.132">verus, alit victos immanis gloria falsi.</TextUnit>
    <TextUnit id="3626" loc="5.3.133">atque ibi dum profers annos vitamque sanitas,</TextUnit>
    <TextUnit id="3627" loc="5.3.134">protinus ad patrii raperis certamina lustri</TextUnit>
    <TextUnit id="3628" loc="5.3.135">vix implenda viris, laudum festinus et audax</TextUnit>
    <TextUnit id="3629" loc="5.3.136">ingenii, stupuit primaeva ad carmina plebes</TextUnit>
    <TextUnit id="3630" loc="5.3.137">Euboea et natis te monstravere parentes.</TextUnit>
    <TextUnit id="3631" loc="5.3.138">inde frequens pugnae nulloque ingloria sacro</TextUnit>
    <TextUnit id="3632" loc="5.3.139">vox tua: non totiens victorem Castora gyro</TextUnit>
    <TextUnit id="3633" loc="5.3.140">nec fratrem caestu virides plausere Therapnae.</TextUnit>
    <TextUnit id="3634" loc="5.3.141">sin pronum vicisse domi: quid Achaea mereri</TextUnit>
    <TextUnit id="3635" loc="5.3.142">praemia nunc ramis Phoebi nunc gramine Lernae</TextUnit>
    <TextUnit id="3636" loc="5.3.143">nunc Athamantea protectum tempora pinu,</TextUnit>
    <TextUnit id="3637" loc="5.3.144">cum totiens lassata tamen nusquam avia frondes</TextUnit>
    <TextUnit id="3638" loc="5.3.145">abstulit aut alium tetigit Victoria crinem?</TextUnit>
    <TextUnit id="3639" loc="5.3.146">Hinc tibi vota patrum credi generosaque pubes</TextUnit>
    <TextUnit id="3640" loc="5.3.147">te monitore regi, mores et faeta priorum</TextUnit>
    <TextUnit id="3641" loc="5.3.148">discere, quis casus Troiae, quam tardus Ulixes,</TextUnit>
    <TextUnit id="3642" loc="5.3.149">quantus equos pugnasque virum decurrere versu</TextUnit>
    <TextUnit id="3643" loc="5.3.150">Maeonides quantumque pios ditarit agrestes</TextUnit>
    <TextUnit id="3644" loc="5.3.151">Aseraeus Siculusque senex, qua lege recurrat</TextUnit>
    <TextUnit id="3645" loc="5.3.152">Pindarieae vox flexa lyrae volucrumque precator</TextUnit>
    <TextUnit id="3646" loc="5.3.153">Ibyeus et tetricis Alcman cantatus Amyclis</TextUnit>
    <TextUnit id="3647" loc="5.3.154">Stesichorusque ferox saltusque ingressa viriles</TextUnit>
    <TextUnit id="3648" loc="5.3.155">non formidata temeraria Leueade Sappho,</TextUnit>
    <TextUnit id="3649" loc="5.3.156">quosque alios dignata chelys. tu pandere doctus</TextUnit>
    <TextUnit id="3650" loc="5.3.157">carmina Battiadae latebrasque Lycophronis arti</TextUnit>
    <TextUnit id="3651" loc="5.3.158">Sophronaque implicitum tenuisque arcana Corinnae.</TextUnit>
    <TextUnit id="3652" loc="5.3.159">sed quid parva loquor? tu par adsuetus Homero</TextUnit>
    <TextUnit id="3653" loc="5.3.160">ferre iugum senosque pedes aequare solutis</TextUnit>
    <TextUnit id="3654" loc="5.3.161">versibus et numquam passu breviore relinqui,</TextUnit>
    <TextUnit id="3655" loc="5.3.162">quid mirum, patria si te petiere relicta,</TextUnit>
    <TextUnit id="3656" loc="5.3.163">quos Lucanus ager, rigidi quos iugera Dauni,</TextUnit>
    <TextUnit id="3657" loc="5.3.164">quos Veneri plorata domus neglectaque tellus</TextUnit>
    <TextUnit id="3658" loc="5.3.165">Alcidae vel quos e vertice Surrentino</TextUnit>
    <TextUnit id="3659" loc="5.3.166">mittit Tyrrheni speculatrix virgo profundi,</TextUnit>
    <TextUnit id="3660" loc="5.3.167">quos propiore sinu lituo remoque notatus</TextUnit>
    <TextUnit id="3661" loc="5.3.168">collis et Ausonii pridem laris hospita Cyme</TextUnit>
    <TextUnit id="3662" loc="5.3.169">quosque Dicarchei portus Baianaque mittunt</TextUnit>
    <TextUnit id="3663" loc="5.3.170">litora, qua mediis alte permixtus anhelat</TextUnit>
    <TextUnit id="3664" loc="5.3.171">ignis aquis et operta domos incendia servant?</TextUnit>
    <TextUnit id="3665" loc="5.3.172">sic ad Avernales scopulos et opaca Sibyllae</TextUnit>
    <TextUnit id="3666" loc="5.3.173">antra rogaturae veniebant undique gentes;</TextUnit>
    <TextUnit id="3667" loc="5.3.174">illa minas divum Parcarumque acta canebat</TextUnit>
    <TextUnit id="3668" loc="5.3.175">quamvis decepto vates non irrita Phoebo.</TextUnit>
    <TextUnit id="3669" loc="5.3.176">mox et Romuleam stirpem proceresque futuros</TextUnit>
    <TextUnit id="3670" loc="5.3.177">instruis inque patrum vestigia ducere perstas.</TextUnit>
    <TextUnit id="3671" loc="5.3.178">sub te Dardanius facis explorator opertae,</TextUnit>
    <TextUnit id="3672" loc="5.3.179">qui Diomedei celat penetralia furti,</TextUnit>
    <TextUnit id="3673" loc="5.3.180">crevit et inde sacrum didicit puer; arma probator</TextUnit>
    <TextUnit id="3674" loc="5.3.181">monstrasti Saliis praesagumque aethera certi</TextUnit>
    <TextUnit id="3675" loc="5.3.182">auguribus; cui Chalcidicum fas volvere carmen,</TextUnit>
    <TextUnit id="3676" loc="5.3.183">cur Phrygii lateat coma flaminis, et tua multum</TextUnit>
    <TextUnit id="3677" loc="5.3.184">verbera succincti formidavere Luperci.</TextUnit>
    <TextUnit id="3678" loc="5.3.185">Et nunc ex illo forsan grege gentibus alter</TextUnit>
    <TextUnit id="3679" loc="5.3.186">iura dat Eois, alter compescit Hiberas,</TextUnit>
    <TextUnit id="3680" loc="5.3.187">alter Achaemenium secludit Zeugmate Persen,</TextUnit>
    <TextUnit id="3681" loc="5.3.188">hi dites Asiae populos, hi Pontica frenant,</TextUnit>
    <TextUnit id="3682" loc="5.3.189">hi fora pacificis emendant fascibus, illi</TextUnit>
    <TextUnit id="3683" loc="5.3.190">castra pia statione tenent: tu laudis origo.</TextUnit>
    <TextUnit id="3684" loc="5.3.191">non tibi certassent iuvenilia fingere corda</TextUnit>
    <TextUnit id="3685" loc="5.3.192">Nestor et indomiti Phoenix moderator alumni</TextUnit>
    <TextUnit id="3686" loc="5.3.193">quique tubas acres lituosque audire volentem</TextUnit>
    <TextUnit id="3687" loc="5.3.194">Aeciden alio frangebat carmine Chiron.</TextUnit>
    <TextUnit id="3688" loc="5.3.195">Talia dum celebras, subitam civilis Erinys</TextUnit>
    <TextUnit id="3689" loc="5.3.196">Tarpeio de monte facem Phlegraeaque movit</TextUnit>
    <TextUnit id="3690" loc="5.3.197">proelia, sacrilegis lucent Capitolia taedis,</TextUnit>
    <TextUnit id="3691" loc="5.3.198">et Senonum furias Latiae sumpsere cohortes,</TextUnit>
    <TextUnit id="3692" loc="5.3.199">vix requies flammae necdum rogus ille deorum</TextUnit>
    <TextUnit id="3693" loc="5.3.200">siderat, excisis cum tu solacia templis</TextUnit>
    <TextUnit id="3694" loc="5.3.201">impiger et multum facibus velocior ipsis</TextUnit>
    <TextUnit id="3695" loc="5.3.202">conciliis ore pio captivaque fulmina defies,</TextUnit>
    <TextUnit id="3696" loc="5.3.203">mirantur Latii proceres ultorque deorum</TextUnit>
    <TextUnit id="3697" loc="5.3.204">Caesar, et e medio divum pater annuit igni.</TextUnit>
    <TextUnit id="3698" loc="5.3.205">iamque et flere pio Vesuvina incendia cantu</TextUnit>
    <TextUnit id="3699" loc="5.3.206">mens erat et gemitum patriis impendere damnis,</TextUnit>
    <TextUnit id="3700" loc="5.3.207">cum pater exemptum terris ad sidera montem</TextUnit>
    <TextUnit id="3701" loc="5.3.208">sustulit et late miseras deiecit in urbes.</TextUnit>
    <TextUnit id="3702" loc="5.3.209">Me quoque vocales lucos Boeotaque tempe</TextUnit>
    <TextUnit id="3703" loc="5.3.210">pulsantem, cum stirpe tua descendere dixi,</TextUnit>
    <TextUnit id="3704" loc="5.3.211">admisere deae: nec enim mihi sidera tantum</TextUnit>
    <TextUnit id="3705" loc="5.3.212">aequoraque et terras, quae mos debere parenti,</TextUnit>
    <TextUnit id="3706" loc="5.3.213">sed decus hoc quodcumque lyrae primusque dedisti</TextUnit>
    <TextUnit id="3707" loc="5.3.214">non vulgare loqui et famam sperare sepulcro.</TextUnit>
    <TextUnit id="3708" loc="5.3.215">qualis cras. Latios quotiens ego carmine patres</TextUnit>
    <TextUnit id="3709" loc="5.3.216">mulcerem felixque tui spectator adesses</TextUnit>
    <TextUnit id="3710" loc="5.3.217">muneris! heu quali confusus gaudia fletu</TextUnit>
    <TextUnit id="3711" loc="5.3.218">vota piosque metus inter laetumque pudorem!</TextUnit>
    <TextUnit id="3712" loc="5.3.219">quam tuus ille dies. quam non mihi gloria maior!</TextUnit>
    <TextUnit id="3713" loc="5.3.220">talis Olympiaca iuvenem cum spectat harena</TextUnit>
    <TextUnit id="3714" loc="5.3.221">qui genuit, plus ipse ferit, plus corde sub alto</TextUnit>
    <TextUnit id="3715" loc="5.3.222">caeditur; attendunt cunei, spectatur Achaeis</TextUnit>
    <TextUnit id="3716" loc="5.3.223">ille magis, crebro dum lumina pulveris haustu</TextUnit>
    <TextUnit id="3717" loc="5.3.224">obruit et prensa vovet exspirare corona.</TextUnit>
    <TextUnit id="3718" loc="5.3.225">ei mihi quod tantum patrias ego vertice frondes</TextUnit>
    <TextUnit id="3719" loc="5.3.226">solaque Chalcidicae Cerealia dona coronae</TextUnit>
    <TextUnit id="3720" loc="5.3.227">te sub teste tuli! qualem te Dardanus Albae</TextUnit>
    <TextUnit id="3721" loc="5.3.228">vix cepisset ager, si per me serta tulisses</TextUnit>
    <TextUnit id="3722" loc="5.3.229">Caesarea donata manu! quod subdere robur</TextUnit>
    <TextUnit id="3723" loc="5.3.230">illa dies, quantum potuit dempsisse senectae!</TextUnit>
    <TextUnit id="3724" loc="5.3.231">nam quod me mixta quercus non pressit oliva,</TextUnit>
    <TextUnit id="3725" loc="5.3.232">et fugit speratus honos: quam dulce parentis</TextUnit>
    <TextUnit id="3726" loc="5.3.233">invia Tarpei caperes! te nostra magistro</TextUnit>
    <TextUnit id="3727" loc="5.3.234">Thebais urgebat priscorum exordia vatum;</TextUnit>
    <TextUnit id="3728" loc="5.3.235">tu cantus stimulare meos, tu pandere facta</TextUnit>
    <TextUnit id="3729" loc="5.3.236">heroum bellique modos positusque locorum</TextUnit>
    <TextUnit id="3730" loc="5.3.237">monstrabas. labat incerto mihi limite cursus</TextUnit>
    <TextUnit id="3731" loc="5.3.238">te sine et orbatae caligant vela carinae.</TextUnit>
    <TextUnit id="3732" loc="5.3.239">nec solum larga memet pietate fovebas:</TextUnit>
    <TextUnit id="3733" loc="5.3.240">talis et in thalamos, una tibi cognita taeda</TextUnit>
    <TextUnit id="3734" loc="5.3.241">conubia, unus amor. certe seiungere matrem</TextUnit>
    <TextUnit id="3735" loc="5.3.242">iam gelidis nequeo bustis: te sentit habetque,</TextUnit>
    <TextUnit id="3736" loc="5.3.243">te videt et tumulos ortuque obituque salutat,</TextUnit>
    <TextUnit id="3737" loc="5.3.244">ut Pharios aliae ficta pietate dolores</TextUnit>
    <TextUnit id="3738" loc="5.3.245">Mygdoniosque colunt et non sua funera plorant.</TextUnit>
    <TextUnit id="3739" loc="5.3.246">Quid referam expositos servato pondere mores?</TextUnit>
    <TextUnit id="3740" loc="5.3.247">quae pietas, quam vile lucrum, quae cura pudoris,</TextUnit>
    <TextUnit id="3741" loc="5.3.248">quantus amor recti? rursumque, ubi dulce remitti,</TextUnit>
    <TextUnit id="3742" loc="5.3.249">gratia quae dictis? animo quam nulla senectus?</TextUnit>
    <TextUnit id="3743" loc="5.3.250">his tibi pro meritis famam laudesque benignas</TextUnit>
    <TextUnit id="3744" loc="5.3.251">iudex cura deum nulloque e vulnere tristem</TextUnit>
    <TextUnit id="3745" loc="5.3.252">concessit, raperis. genitor, non indigus aevi,</TextUnit>
    <TextUnit id="3746" loc="5.3.253">non nimius, trinisque decem quinquennia lustris</TextUnit>
    <TextUnit id="3747" loc="5.3.254">iuncta ferens, sed me pietas numerare dolorque</TextUnit>
    <TextUnit id="3748" loc="5.3.255">non sinit, o Pylias aevi transcendere metas</TextUnit>
    <TextUnit id="3749" loc="5.3.256">et Teucros aequare senes, o digne videre</TextUnit>
    <TextUnit id="3750" loc="5.3.257">me similem! sed nec leti tibi ianua tristis:</TextUnit>
    <TextUnit id="3751" loc="5.3.258">quippe leves causae, nec segnis labe senili</TextUnit>
    <TextUnit id="3752" loc="5.3.259">exitus instanti praemisit membra sepulcro,</TextUnit>
    <TextUnit id="3753" loc="5.3.260">sed te torpor iners et mors imitata quietem</TextUnit>
    <TextUnit id="3754" loc="5.3.261">explicuit falsoque tulit sub Tartara somno,</TextUnit>
    <TextUnit id="3755" loc="5.3.262">quos ego tunc gemitus.—comitum manus anxia</TextUnit>
    <TextUnit id="3756" loc="5.3.263">vidit, vidit et exemplum genetrix gavisaque novit—</TextUnit>
    <TextUnit id="3757" loc="5.3.264">quae lamenta tuli! veniam concedite, manes,</TextUnit>
    <TextUnit id="3758" loc="5.3.265">fas dixisse, pater: non tu mihi plura dedisses.</TextUnit>
    <TextUnit id="3759" loc="5.3.266">felix ille patrem vacuis circumdedit ulnis:</TextUnit>
    <TextUnit id="3760" loc="5.3.267">vellet et Elysia quamvis in sede locatum</TextUnit>
    <TextUnit id="3761" loc="5.3.268">abripere et Danaas iterum portare per umbras;</TextUnit>
    <TextUnit id="3762" loc="5.3.269">temptantem et vivos molitum in Tartara gressus</TextUnit>
    <TextUnit id="3763" loc="5.3.270">detulit infernae vates longaeva Dianae;</TextUnit>
    <TextUnit id="3764" loc="5.3.271">sic chelyn Odrysiam pigro transmisit Averno</TextUnit>
    <TextUnit id="3765" loc="5.3.272">causa minor, sic Thessalicis Admetus in oris:</TextUnit>
    <TextUnit id="3766" loc="5.3.273">si lux una retro Phylaceida rettulit umbram,</TextUnit>
    <TextUnit id="3767" loc="5.3.274">cur nihil exoret, genitor, chelys aut tua manes</TextUnit>
    <TextUnit id="3768" loc="5.3.275">aut mea? fas mihi sic patrios contingere vultus,</TextUnit>
    <TextUnit id="3769" loc="5.3.276">fas iunxisse manus, et lex quaecumque sequatur.</TextUnit>
    <TextUnit id="3770" loc="5.3.277">At vos, umbrarum reges Ennaeaque Iuno,</TextUnit>
    <TextUnit id="3771" loc="5.3.278">si laudanda precor, taedas auferte comasque</TextUnit>
    <TextUnit id="3772" loc="5.3.279">Eumenidum; nullo sonet asper ianitor ore,</TextUnit>
    <TextUnit id="3773" loc="5.3.280">Centauros Hydraeque greges Scyllaeaque monstra</TextUnit>
    <TextUnit id="3774" loc="5.3.281">aversae celent valles, umbramque senilem</TextUnit>
    <TextUnit id="3775" loc="5.3.282">invitet ripis, discussa plebe, supremus</TextUnit>
    <TextUnit id="3776" loc="5.3.283">vector et in media componat molliter alga.</TextUnit>
    <TextUnit id="3777" loc="5.3.284">ite, pii manes Graiumque examina vatum,</TextUnit>
    <TextUnit id="3778" loc="5.3.285">inlustremque animam Lethaeis spargite sertis</TextUnit>
    <TextUnit id="3779" loc="5.3.286">et monstrate nemus, quo nulla inrupit Erinys.</TextUnit>
    <TextUnit id="3780" loc="5.3.287">in quo falsa dies caeloque simillimus aer.</TextUnit>
    <TextUnit id="3781" loc="5.3.288">inde tamen venias, melior qua porta malignum</TextUnit>
    <TextUnit id="3782" loc="5.3.289">cornea vincit ebur, somnique in imagine monstra,</TextUnit>
    <TextUnit id="3783" loc="5.3.290">quae solitus, sic sacra Numae ritusque colendos</TextUnit>
    <TextUnit id="3784" loc="5.3.291">mitis Aricino dictabat nympha sub antro,</TextUnit>
    <TextUnit id="3785" loc="5.3.292">Scipio sic plenos Latio Iove ducere somnos</TextUnit>
    <TextUnit id="3786" loc="5.3.293">creditur Ausoniis, sic non sine Apolline Sylla</TextUnit>
    <TextUnit id="3787" loc="5.4.1">Crimine quo merui, iuvenis placidissime divum,</TextUnit>
    <TextUnit id="3788" loc="5.4.2">quove errore miser, donis ut solus egerem,</TextUnit>
    <TextUnit id="3789" loc="5.4.3">Somne, tuis? tacet omne pecus volucresque feraeque</TextUnit>
    <TextUnit id="3790" loc="5.4.4">et simulant fessos curvata cacumina somnos,</TextUnit>
    <TextUnit id="3791" loc="5.4.5">nec trucibus fluviis idem sonus; occidit horror</TextUnit>
    <TextUnit id="3792" loc="5.4.6">aequoris, et terris maria adclinata quiescunt.</TextUnit>
    <TextUnit id="3793" loc="5.4.7">septima iam rediens Phoebe mihi respicit aegras</TextUnit>
    <TextUnit id="3794" loc="5.4.8">stare genas; totidem Oetaeae Paphiaeque revisunt</TextUnit>
    <TextUnit id="3795" loc="5.4.9">lampades et totiens nostros Tithonia questus</TextUnit>
    <TextUnit id="3796" loc="5.4.10">praeterit et gelido spargit miserata flagello.</TextUnit>
    <TextUnit id="3797" loc="5.4.11">unde ego sufficiam? non si mihi lumina mille,</TextUnit>
    <TextUnit id="3798" loc="5.4.12">quae sacer alterna tantum statione tenebat</TextUnit>
    <TextUnit id="3799" loc="5.4.13">Argus et haud umquam vigilabat corpore toto.</TextUnit>
    <TextUnit id="3800" loc="5.4.14">at nunc heu! si aliquis longa sub nocte puellae</TextUnit>
    <TextUnit id="3801" loc="5.4.15">brachia nexa tenens ultro te, Somne. repellit,</TextUnit>
    <TextUnit id="3802" loc="5.4.16">inde veni nec te totas infundere pennas</TextUnit>
    <TextUnit id="3803" loc="5.4.17">luminibus compello meis—hoc turba precetur</TextUnit>
    <TextUnit id="3804" loc="5.4.18">laetior—: extremo me tange cacumine virgae,</TextUnit>
    <TextUnit id="3805" loc="5.4.19">sufficit, aut leviter suspenso poplite transi.</TextUnit>
    <TextUnit id="3806" loc="5.5.1">Me miserum! neque enim verbis solemnibus ulla</TextUnit>
    <TextUnit id="3807" loc="5.5.2">incipiam nunc Castaliae vocalibus undis</TextUnit>
    <TextUnit id="3808" loc="5.5.3">invisus Phoeboque gravis, quae vestra, sorores,</TextUnit>
    <TextUnit id="3809" loc="5.5.4">orgia, Pieriae, quas incestavimus aras?</TextUnit>
    <TextUnit id="3810" loc="5.5.5">dicite, post poenam liceat commissa fateri.</TextUnit>
    <TextUnit id="3811" loc="5.5.6">numquid inaccesso posui vestigia lueo?</TextUnit>
    <TextUnit id="3812" loc="5.5.7">num vetito de fonte bibi? quae culpa, quis error</TextUnit>
    <TextUnit id="3813" loc="5.5.8">quem luimus tantus ? morientibus ecce lacertis</TextUnit>
    <TextUnit id="3814" loc="5.5.9">viscera nostra tenens animamque avellitur infans,</TextUnit>
    <TextUnit id="3815" loc="5.5.10">non de stirpe quidem nec qui mea nomina ferret</TextUnit>
    <TextUnit id="3816" loc="5.5.11">oraque; non fueram genitor, sed cernite fletus</TextUnit>
    <TextUnit id="3817" loc="5.5.12">liventesque genas et credite planetibus orbi:</TextUnit>
    <TextUnit id="3818" loc="5.5.13">orbus ego. huc patres et aperto pectore matres</TextUnit>
    <TextUnit id="3819" loc="5.5.14">conveniant; cineremque oculis et crimina ferto,</TextUnit>
    <TextUnit id="3820" loc="5.5.15">si qua sub uberibus plenis ad funera natos</TextUnit>
    <TextUnit id="3821" loc="5.5.16">ipsa gradu labente tulit madidumque cecidit</TextUnit>
    <TextUnit id="3822" loc="5.5.17">pectus et ardentes restinxit lacte favillas.</TextUnit>
    <TextUnit id="3823" loc="5.5.18">quisquis adhuc tenerae signatum flore iuventae</TextUnit>
    <TextUnit id="3824" loc="5.5.19">immersit cineri iuvenem primaque iacentis</TextUnit>
    <TextUnit id="3825" loc="5.5.20">serpere crudeles vidit lanugine flammas,</TextUnit>
    <TextUnit id="3826" loc="5.5.21">adsit et alterno mecum clamore fatiscat:</TextUnit>
    <TextUnit id="3827" loc="5.5.22">vincetur lacrimis, et te, Natura, pudebit.</TextUnit>
    <TextUnit id="3828" loc="5.5.23">tanta mihi feritas, tanta est insania luctus,</TextUnit>
    <TextUnit id="3829" loc="5.5.24">hoc quoque cum nitor ter dena luce peracta</TextUnit>
    <TextUnit id="3830" loc="5.5.25">adclinis tumulo et planctus in carmina verto</TextUnit>
    <TextUnit id="3831" loc="5.5.26">discordesque modos et singultantia verba</TextUnit>
    <TextUnit id="3832" loc="5.5.27">molior: orsa lyrae vis est atque ira tacendi</TextUnit>
    <TextUnit id="3833" loc="5.5.28">impatiens, sed nec solitae mihi vertice laurus</TextUnit>
    <TextUnit id="3834" loc="5.5.29">nec fronti vittatus honos, en taxea marcet</TextUnit>
    <TextUnit id="3835" loc="5.5.30">silva comis, hilaresque hederas plorata cupressus</TextUnit>
    <TextUnit id="3836" loc="5.5.31">excludit ramis; nee eburno pollice chordas</TextUnit>
    <TextUnit id="3837" loc="5.5.32">pulso, sed incertam digitis errantibus amens</TextUnit>
    <TextUnit id="3838" loc="5.5.33">scindo chelyn. iuvat heu, iuvat inlaudabile carmen</TextUnit>
    <TextUnit id="3839" loc="5.5.34">fundere et incompte miserum nudare dolorem,</TextUnit>
    <TextUnit id="3840" loc="5.5.35">sic merui? sic me cantuque habituque nefastum</TextUnit>
    <TextUnit id="3841" loc="5.5.36">aspiciant superi? pudeat Thebasque novumque</TextUnit>
    <TextUnit id="3842" loc="5.5.37">Aeaciden? nil iam placidum manabit ab ore?</TextUnit>
    <TextUnit id="3843" loc="5.5.38">ille ego qui—quotiens!—blande matrumque patrumque</TextUnit>
    <TextUnit id="3844" loc="5.5.39">vulnera, qui viduos potui mulcere dolores,</TextUnit>
    <TextUnit id="3845" loc="5.5.40">ille ego lugentum mitis solator, acerbis</TextUnit>
    <TextUnit id="3846" loc="5.5.41">auditus tumulis et descendentibus umbris,</TextUnit>
    <TextUnit id="3847" loc="5.5.42">deficio medieasque manus fomentaque quaero</TextUnit>
    <TextUnit id="3848" loc="5.5.43">vulneribus, sed summa, meis. nunc tempus, amici,</TextUnit>
    <TextUnit id="3849" loc="5.5.44">quorum ego manantes oculos et saucia tersi</TextUnit>
    <TextUnit id="3850" loc="5.5.45">pectora: reddite opem. saevas exsolvite grates.</TextUnit>
    <TextUnit id="3851" loc="5.5.46">nimirum cum vestra modis ego funera maestis</TextUnit>
    <TextUnit id="3852" loc="5.5.47">increpitans: "qui damna doles aliena, repone</TextUnit>
    <TextUnit id="3853" loc="5.5.48">infelix lacrimas et tristia carmina serva."</TextUnit>
    <TextUnit id="3854" loc="5.5.49">verum erat: absumptae vires et copia fandi</TextUnit>
    <TextUnit id="3855" loc="5.5.50">nulla mihi, dignumque nihil mens fulmine tanto</TextUnit>
    <TextUnit id="3856" loc="5.5.51">repperit: inferior vox omnis et omnia sordent</TextUnit>
    <TextUnit id="3857" loc="5.5.52">verba, ignosce, puer: tu me caligine maesta</TextUnit>
    <TextUnit id="3858" loc="5.5.53">obruis. a! durus, viso si vulnere carae</TextUnit>
    <TextUnit id="3859" loc="5.5.54">coniugis invenit caneret quod Thracius Orpheus</TextUnit>
    <TextUnit id="3860" loc="5.5.55">dulce sibi, si busta Lini complexus Apollo</TextUnit>
    <TextUnit id="3861" loc="5.5.56">non tacuit, nimius fortasse avidusque doloris</TextUnit>
    <TextUnit id="3862" loc="5.5.57">dicor et in lacrimis iustum excessisse pudorem?</TextUnit>
    <TextUnit id="3863" loc="5.5.58">quisnam autem gemitus lamentaque nostra reprendis 2?</TextUnit>
    <TextUnit id="3864" loc="5.5.59">o nimium felix, nimium crudelis et expers</TextUnit>
    <TextUnit id="3865" loc="5.5.60">imperii, Fortuna, tui, qui dicere legem</TextUnit>
    <TextUnit id="3866" loc="5.5.61">fletibus aut fines audet censere dolendi!</TextUnit>
    <TextUnit id="3867" loc="5.5.62">incitat heu! planctus: potius fugientia ripas</TextUnit>
    <TextUnit id="3868" loc="5.5.63">flumina detineas rapidis aut ignibus obstes,</TextUnit>
    <TextUnit id="3869" loc="5.5.64">quam miseros lugere vetes. tamen ille severus,</TextUnit>
    <TextUnit id="3870" loc="5.5.65">quisquis is est, nostrae cognoscat vulnera causae.</TextUnit>
    <TextUnit id="3871" loc="5.5.66">Non ego mercatus Pharia de puppe loquaces</TextUnit>
    <TextUnit id="3872" loc="5.5.67">delicias doctumque sui convicia Nili</TextUnit>
    <TextUnit id="3873" loc="5.5.68">infantem, lingua nimium salibusque protervum,</TextUnit>
    <TextUnit id="3874" loc="5.5.69">dilexi: meus ille, meus. tellure cadentem</TextUnit>
    <TextUnit id="3875" loc="5.5.70">aspexi atque unctum genitali carmine fovi</TextUnit>
    <TextUnit id="3876" loc="5.5.71">poscentemque novas tremulis ululatibus auras</TextUnit>
    <TextUnit id="3877" loc="5.5.72">inserui vitae, quid plus tribuere parentes?</TextUnit>
    <TextUnit id="3878" loc="5.5.73">quin alios ortus libertatemque sub ipsis</TextUnit>
    <TextUnit id="3879" loc="5.5.74">uberibus tibi. parve, dedi, cum munera nostra</TextUnit>
    <TextUnit id="3880" loc="5.5.75">rideres ingratus adhuc properaverit ille,</TextUnit>
    <TextUnit id="3881" loc="5.5.76">sed merito properabat, amor, ne perderet ullum</TextUnit>
    <TextUnit id="3882" loc="5.5.77">libertas tam parva diem. nonne horridus inde</TextUnit>
    <TextUnit id="3883" loc="5.5.78">invidia superos iniustaque Tartara pulsem?</TextUnit>
    <TextUnit id="3884" loc="5.5.79">nonne gemam te, care puer? quo sospite natos</TextUnit>
    <TextUnit id="3885" loc="5.5.80">non cupii, primo genitum quem protinus ortu</TextUnit>
    <TextUnit id="3886" loc="5.5.81">implicui fixique mihi, cui verba sonosque</TextUnit>
    <TextUnit id="3887" loc="5.5.82">monstravi questusque et vulnera caeca resolvi,</TextUnit>
    <TextUnit id="3888" loc="5.5.83">reptantemque solo demissus ad oscula nostra</TextUnit>
    <TextUnit id="3889" loc="5.5.84">erexi, blandoque sinu iam iamque cadentes</TextUnit>
    <TextUnit id="3890" loc="5.5.85">exsopire genas dulcesque accersere somnos.</TextUnit>
    <TextUnit id="3891" loc="5.5.86">cui nomen vox prima meum ludusque tenebo</TextUnit>
    <TextUnit id="3892" loc="5.5.87">risus, et a nostro veniebant gaudia vultu.</TextUnit>
  </Text>
</TessDocument>
