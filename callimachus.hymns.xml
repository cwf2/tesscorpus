<?xml version="1.0" encoding="UTF-8"?>
<TessDocument id="callimachus.hymns">
  <Metadata>
    <Author>callimachus</Author>
    <Display>Hymns</Display>
    <Abbr>call. hymns.</Abbr>
    <Lang>grc</Lang>
    <Prose>0</Prose>
    <PrintSource>Hymns and Epigrams. Callimachus. Ulrich von Wilamowitz-Moellendorff. Berlin. Weidmann. 1897.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3Atext%3A1999.01.0226%3Atext%3Dhymns</DigitalSourceURL>
    <AddedBy/>
    <URI/>
  </Metadata>
  <Parts><Part id="1"><Display>Book 1</Display><MaskLower>0</MaskLower><MaskUpper>95</MaskUpper><LocusLower>1.1</LocusLower><LocusUpper>1.96</LocusUpper></Part><Part id="2"><Display>Book 2</Display><MaskLower>96</MaskLower><MaskUpper>208</MaskUpper><LocusLower>2.1</LocusLower><LocusUpper>2.113</LocusUpper></Part><Part id="3"><Display>Book 3</Display><MaskLower>209</MaskLower><MaskUpper>476</MaskUpper><LocusLower>3.1</LocusLower><LocusUpper>3.268</LocusUpper></Part><Part id="4"><Display>Book 4</Display><MaskLower>477</MaskLower><MaskUpper>801</MaskUpper><LocusLower>4.1</LocusLower><LocusUpper>4.326</LocusUpper></Part><Part id="5"><Display>Book 5</Display><MaskLower>802</MaskLower><MaskUpper>943</MaskUpper><LocusLower>5.1</LocusLower><LocusUpper>5.142</LocusUpper></Part><Part id="6"><Display>Book 6</Display><MaskLower>944</MaskLower><MaskUpper>1081</MaskUpper><LocusLower>6.1</LocusLower><LocusUpper>6.138</LocusUpper></Part></Parts><Text>
    <TextUnit id="0" loc="1.1">Ζηνὸς ἔοι τί κεν ἄλλο παρὰ σπονδῆισιν ἀείδειν</TextUnit>
    <TextUnit id="1" loc="1.2">λώιον ἢ θεὸν αὐτόν, ἀεὶ μέγαν, αἰὲν ἄνακτα,</TextUnit>
    <TextUnit id="2" loc="1.3">Πηλαγόνων ἐλατῆρα, δικασπόλον οὐρανίδηισι;</TextUnit>
    <TextUnit id="3" loc="1.4">πῶς καί μιν, Δικταῖον ἀείσομεν ἠὲ Λυκαῖον;</TextUnit>
    <TextUnit id="4" loc="1.5">ἐν δοιῆι μάλα θυμός, ἐπεὶ γένος ἀμφήριστον.</TextUnit>
    <TextUnit id="5" loc="1.6">Ζεῦ δὲ μὲν ̓Ιδαίοισιν ἐν οὔρεσί φασι γενέσθαι,</TextUnit>
    <TextUnit id="6" loc="1.7">Ζεῦ δὲ δ' ἐν ̓Αρκαδίηι: πότεροι, πάτερ, ἐψεύσαντο;</TextUnit>
    <TextUnit id="7" loc="1.8">“Κρῆτες ἀεὶ ψεῦσται”: καὶ γὰρ τάφον, ὦ ἄνα, σεῖο</TextUnit>
    <TextUnit id="8" loc="1.9">Κρῆτες ἐτεκτήναντο: σὺ δ' οὐ θάνες, ἐσσὶ γὰρ αἰεί.</TextUnit>
    <TextUnit id="9" loc="1.10">ἐν δέ σε Παρρασίηι ̔Ρείη τέκεν, ἧχι μάλιστα</TextUnit>
    <TextUnit id="10" loc="1.11">ἔσκεν ὄρος θάμνοισι περισκεπές （ἔνθεν ὁ χῶρος</TextUnit>
    <TextUnit id="11" loc="1.12">ἱερός, οὐδέ τί μιν κεχρημένον Εἰλειθυίης</TextUnit>
    <TextUnit id="12" loc="1.13">ἑρπετὸν οὐδὲ γυνὴ ἐπιμίσγεται, ἀλλά ἑ ̔Ρείης</TextUnit>
    <TextUnit id="13" loc="1.14">ὠγύγιον καλέουσι λεχώιον ̓Απιδανῆες）:</TextUnit>
    <TextUnit id="14" loc="1.15">ἔνθα ς' ἐπεὶ μήτηρ μεγάλων ἀπεθήκατο κόλπων,</TextUnit>
    <TextUnit id="15" loc="1.16">αὐτίκα δίζητο ῥόον ὕδατος ὧι κε τόκοιο</TextUnit>
    <TextUnit id="16" loc="1.17">λύματα χυτλώσαιτο τεὸν δ' ἐνὶ χρῶτα λοέσσαι.</TextUnit>
    <TextUnit id="17" loc="1.18">Λάδων ἀλλ' οὔπω μέγας ἔρρεεν οὐδ' ̓Ερύμανθος,</TextUnit>
    <TextUnit id="18" loc="1.19">λευκότατος ποταμῶν, ἔτι δ' ἄβροχος ἦεν ἅπασα</TextUnit>
    <TextUnit id="19" loc="1.20">̓Αρκαδίη: μέλλεν δὲ μάλ' εὔυδρος καλέεσθαι</TextUnit>
    <TextUnit id="20" loc="1.21">αὖτις: ἐπεὶ τημόσδε, ̔Ρέη ὅτ' ἐλύσατο μίτρην,</TextUnit>
    <TextUnit id="21" loc="1.22">ἦ πολλὰς ἐφύπερθε σαρωνίδας ὑγρὸς ̓Ιάων</TextUnit>
    <TextUnit id="22" loc="1.23">ἤειρεν, πολλὰς δὲ Μέλας ὤκχησεν ἁμάξας,</TextUnit>
    <TextUnit id="23" loc="1.24">πολλὰ δὲ Καρίωνος ἄνω διεροῦ περ ἐόντος</TextUnit>
    <TextUnit id="24" loc="1.25">ἰλυοὺς ἐβάλοντο κινώπετα, νίσσετο δ' ἀνήρ</TextUnit>
    <TextUnit id="25" loc="1.26">πεζὸς ὑπὲρ Κρᾶθίν τε πολύστιόν τε Μετώπην</TextUnit>
    <TextUnit id="26" loc="1.27">διψαλέος: τὸ δὲ πολλὸν ὕδωρ ὑπὸ ποσσὶν ἔκειτο.</TextUnit>
    <TextUnit id="27" loc="1.28">καί ῥ' ὑπ' ἀμηχανίης σχομένη φάτο πότνια ̔Ρείη</TextUnit>
    <TextUnit id="28" loc="1.29">'Γαῖα φίλη τέκε καὶ σύ: τεαὶ δ' ὠδῖνες ἐλαφραί.'</TextUnit>
    <TextUnit id="29" loc="1.30">εἶπε καὶ ἀντανύσασα θεὴ μέγαν ὑψόθι πῆχυν</TextUnit>
    <TextUnit id="30" loc="1.31">πλῆξεν ὄρος σκήπτρωι: τὸ δέ οἱ δίχα πουλὺ διέστη,</TextUnit>
    <TextUnit id="31" loc="1.32">ἐκ δ' ἔχεεν μέγα χεῦμα: τόθι χρόα φαιδρύνασα</TextUnit>
    <TextUnit id="32" loc="1.33">ὦνα τεὸν σπείρωσε, Νέδηι δέ σε δῶκε κομίζειν</TextUnit>
    <TextUnit id="33" loc="1.34">κευθμὸν ἔσω Κρηταῖον, ἵνα κρύφα παιδεύοιο,</TextUnit>
    <TextUnit id="34" loc="1.35">πρεσβυτάτηι Νυμφέων, αἵ μιν τότε μαιώσαντο</TextUnit>
    <TextUnit id="35" loc="1.36">πρωτίστη γενεὴ μετά γε Στύγα τε Φιλύρην τε.</TextUnit>
    <TextUnit id="36" loc="1.37">οὐδ' ἁλίην ἀπέτεισε θεὴ χάριν, ἀλλὰ τὸ χεῦμα</TextUnit>
    <TextUnit id="37" loc="1.38">κεῖνο Νέδην ὀνόμηνε: τὸ μέν ποθι πουλὺ κατ' αὐτό</TextUnit>
    <TextUnit id="38" loc="1.39">Καυκώνων πτολίεθρον, δ Λέπρειον πεφάτισται,</TextUnit>
    <TextUnit id="39" loc="1.40">συμφέρεται Νηρῆι, παλαιότατον δέ μιν ὕδωρ</TextUnit>
    <TextUnit id="40" loc="1.41">υἱωνοὶ πίνουσι Λυκαονίης ἄρκτοιο.</TextUnit>
    <TextUnit id="41" loc="1.42">εὖτε Θενὰς ἀπέλειπεν ἐπὶ Κνωσοῖο φέρουσα</TextUnit>
    <TextUnit id="42" loc="1.43">Ζεῦ πάτερ ἡ Νύμφη σε （Θεναὶ δ' ἔσαν ἐγγύθι Κνωσοῦ）,</TextUnit>
    <TextUnit id="43" loc="1.44">τουτάκι τοι πέσε δαῖμον ἄπ' ὀμφαλός: ἔνθεν ἐκεῖνο</TextUnit>
    <TextUnit id="44" loc="1.45">ὀμφάλιον μετέπειτα πέδον καλέουσι Κύδωνες.</TextUnit>
    <TextUnit id="45" loc="1.46">Ζεῦ σὲ δὲ Κυρβάντων ἑτάραι προσεπηχύναντο</TextUnit>
    <TextUnit id="46" loc="1.47">Δικταῖαι Μελίαι, δὲ δ' ἐκοίμισεν ̓Αδρήστεια</TextUnit>
    <TextUnit id="47" loc="1.48">λίκνωι ἐνὶ χρυσέωι, σὺ δ' ἐθήσαο πίονα μαζόν</TextUnit>
    <TextUnit id="48" loc="1.49">αἰγὸς ̓Αμαλθείης, ἐπὶ δὲ γλυκὺ κηρίον ἔβρως.</TextUnit>
    <TextUnit id="49" loc="1.50">γέντο γὰρ ἐξαπιναῖα Πανακρίδος ἔργα μελίσσης</TextUnit>
    <TextUnit id="50" loc="1.51">̓Ιδαίοις ἐν ὄρεσσι, τά τε κλείουσι Πάνακρα.</TextUnit>
    <TextUnit id="51" loc="1.52">οὖλα δὲ Κούρητές σε περὶ πρύλιν ὠρχήσαντο</TextUnit>
    <TextUnit id="52" loc="1.53">τεύχεα πεπλήγοντες, ἵνα Κρόνος οὔασιν ἠχήν</TextUnit>
    <TextUnit id="53" loc="1.54">ἀσπίδος εἰσαΐοι καὶ μή σεο κουρίζοντος.</TextUnit>
    <TextUnit id="54" loc="1.55">καλὰ μὲν ἠέξευ, καλὰ δ' ἔτραφες οὐράνιε Ζεῦ,</TextUnit>
    <TextUnit id="55" loc="1.56">ὀξὺ δ' ἀνήβησας, ταχινοὶ δέ τοι ἦλθον ἴουλοι.</TextUnit>
    <TextUnit id="56" loc="1.57">ἀλλ' ἔτι παιδνὸς ἐὼν ἐφράσσαο πάντα τέλεια:</TextUnit>
    <TextUnit id="57" loc="1.58">τῶι τοι καὶ γνωτοὶ προτερηγενέες περ ἐόντες</TextUnit>
    <TextUnit id="58" loc="1.59">οὐρανὸν οὐκ ἐμέγηραν ἔχειν ἐπιδαίσιον οἶκον.</TextUnit>
    <TextUnit id="59" loc="1.60">δηναιοὶ δ' οὐ πάμπαν ἀληθέες ἦσαν ἀοιδοί:</TextUnit>
    <TextUnit id="60" loc="1.61">φάντο πάλον Κρονίδηισι διάτριχα δώματα νεῖμαι:</TextUnit>
    <TextUnit id="61" loc="1.62">τίς δέ κ' ἐπ' οὐλύμπωι τε καὶ ἄιδι κλῆρον ἐρύσσαι,</TextUnit>
    <TextUnit id="62" loc="1.63">δς μάλα μὴ νενίηλος; ἐπ' ἰσαίηι γὰρ ἔοικε</TextUnit>
    <TextUnit id="63" loc="1.64">πήλασθαι: τὰ δὲ τόσσον ὅσον διὰ πλεῖστον ἔχουσι.</TextUnit>
    <TextUnit id="64" loc="1.65">ψευδοίμην ἀίοντος ἅ κεν πεπίθοιεν ἀκουήν.</TextUnit>
    <TextUnit id="65" loc="1.66">οὔ σε θεῶν ἐσσῆνα πάλοι θέσαν, ἔργα δὲ χειρῶν,</TextUnit>
    <TextUnit id="66" loc="1.67">σή τε βίη τό τε κάρτος, ὃ καὶ πέλας εἵσαο δίφρου.</TextUnit>
    <TextUnit id="67" loc="1.68">θήκαο δ' οἰωνῶν μέγ' ὑπείροχον ἀγγελιώτην</TextUnit>
    <TextUnit id="68" loc="1.69">σῶν τεράων: ἅ τ' ἐμοῖσι φίλοις ἐνδέξια φαίνοις.</TextUnit>
    <TextUnit id="69" loc="1.70">εἵλεο δ' αἰζηῶν ὅ τι φέρτατον: οὐ σύ γε νηῶν</TextUnit>
    <TextUnit id="70" loc="1.71">ἐμπεράμους, οὐκ ἄνδρα σακέσπαλον, οὐ μὲν ἀοιδόν:</TextUnit>
    <TextUnit id="71" loc="1.72">ἀλλὰ τὰ μὲν μακάρεσσιν ὀλίζοσιν αὖθι παρῆκας</TextUnit>
    <TextUnit id="72" loc="1.73">ἄλλα μέλειν ἑτέροισι, σὺ δ' ἐξέλεο πτολιάρχους</TextUnit>
    <TextUnit id="73" loc="1.74">αὐτούς, ὧν ὑπὸ χεῖρα γεωμόρος, ὧν ἴδρις αἰχμῆς,</TextUnit>
    <TextUnit id="74" loc="1.75">ὧν ἐρέτης, ὧν πάντα: τί δ' οὐ κρατέοντος ὑπ' ἰσχύν;</TextUnit>
    <TextUnit id="75" loc="1.76">αὐτίκα χαλκῆας μὲν ὑδείομεν ̔Ηφαίστοιο,</TextUnit>
    <TextUnit id="76" loc="1.77">τευχηστὰς δ' ̓́Αρηος, ἐπακτῆρας δὲ Χιτώνης</TextUnit>
    <TextUnit id="77" loc="1.78">̓Αρτέμιδος, Φοίβου δὲ λύρης εὖ εἰδότας οἴμους:</TextUnit>
    <TextUnit id="78" loc="1.79">“ἐκ δὲ Διὸς βασιλῆες”: ἐπὶ χθονὸς οὐδὲν ἀνάκτων</TextUnit>
    <TextUnit id="79" loc="1.80">θειότερον: τῶι καί σφε τεὴν ἐκρίναο λάξιν.</TextUnit>
    <TextUnit id="80" loc="1.81">δῶκας δὲ πτολίεθρα φυλασσέμεν, ἵζεο δ' αὐτὸς</TextUnit>
    <TextUnit id="81" loc="1.82">ἄκρηις' ἐν πολίεσσιν, ἐπόψιος οἵ τε δίκηισι</TextUnit>
    <TextUnit id="82" loc="1.83">λαὸν ὑπὸ σκολιῆις' οἵ τ' ἔμπαλιν ἰθύνουσιν:</TextUnit>
    <TextUnit id="83" loc="1.84">ἐν δὲ ῥυηφενίην ἔβαλές σφισιν, ἐν δ' ἅλις ὄλβον:</TextUnit>
    <TextUnit id="84" loc="1.85">πᾶσι μέν, οὐ μάλα δ' ἶσον. ἔοικε δὲ τεκμήρασθαι</TextUnit>
    <TextUnit id="85" loc="1.86">ἡμετέρωι μεδέοντι: περιπρὸ γὰρ εὐρὺ βέβηκεν.</TextUnit>
    <TextUnit id="86" loc="1.87">ἑσπέριος κεῖνός γε τελεῖ τά κεν ἦρι νοήσηι:</TextUnit>
    <TextUnit id="87" loc="1.88">ἑσπέριος τὰ μέγιστα, τὰ μείονα δ', εὖτε νοήσηι.</TextUnit>
    <TextUnit id="88" loc="1.89">οἳ δὲ τὰ μὲν πλειῶνι, τὰ δ' οὐχ ἑνί, τῶν δ' ἀπὸ πάμπαν</TextUnit>
    <TextUnit id="89" loc="1.90">αὐτὸς ἄνην ἐκόλουσας, ἐνέκλασσας δὲ μενοινήν.</TextUnit>
    <TextUnit id="90" loc="1.91">χαῖρε μέγα Κρονίδη πανυπέρτατε, δῶτορ ἐάων,</TextUnit>
    <TextUnit id="91" loc="1.92">δῶτορ ἀπημονίης. τεὰ δ' ἔργματα τίς κεν ἀείδοι;</TextUnit>
    <TextUnit id="92" loc="1.93">οὐ γένετ', οὐκ ἔσται: τίς καὶ Διὸς ἔργματ' ἀείσει;</TextUnit>
    <TextUnit id="93" loc="1.94">χαῖρε πάτερ, χαῖρ' αὖθι: δίδου δ' ἀρετήν τ' ἄφενός τε.</TextUnit>
    <TextUnit id="94" loc="1.95">οὔτ' ἀρετῆς ἄτερ ὄλβος ἐπίσταται ἄνδρας ἀέξειν</TextUnit>
    <TextUnit id="95" loc="1.96">οὔτ' ἀρετὴ ἀφένοιο: δίδου δ' ἀρετήν τε καὶ ὄλβον.</TextUnit>
    <TextUnit id="96" loc="2.1">οἷον ὁ τὠπόλλωνος ἐσείσατο δάφνινος ὅρπηξ,</TextUnit>
    <TextUnit id="97" loc="2.2">οἷα δ' ὅλον τὸ μέλαθρον: ἑκὰς ἑκὰς ὅστις ἀλιτρός.</TextUnit>
    <TextUnit id="98" loc="2.3">καὶ δή που τὰ θύρετρα καλῶι ποδὶ Φοῖβος ἀράσσει:</TextUnit>
    <TextUnit id="99" loc="2.4">οὐχ ὁράαις; ἐπένευσεν ὁ Δήλιος ἡδύ τι φοῖνιξ</TextUnit>
    <TextUnit id="100" loc="2.5">ἐξαπίνης, ὁ δὲ κύκνος ἐν ἠέρι καλὸν ἀείδει.</TextUnit>
    <TextUnit id="101" loc="2.6">αὐτοὶ νῦν κατοχῆες ἀνακλίνεσθε πυλάων,</TextUnit>
    <TextUnit id="102" loc="2.7">αὐταὶ δὲ κληῖδες: ὁ γὰρ θεὸς οὐκ ἔτι μακρήν.</TextUnit>
    <TextUnit id="103" loc="2.8">οἱ δὲ νέοι μολπήν τε καὶ ἐς χορὸν ἐντύνεσθε.</TextUnit>
    <TextUnit id="104" loc="2.9">ὡπόλλων οὐ παντὶ φαείνεται, ἀλλ' ὅ τις ἐσθλός:</TextUnit>
    <TextUnit id="105" loc="2.10">ὅς μιν ἴδηι, μέγας οὗτος, ὃς οὐκ ἴδε, λιτὸς ἐκεῖνος.</TextUnit>
    <TextUnit id="106" loc="2.11">ὀψόμεθ', ὦ ̔Εκάεργε, καὶ ἐσσόμεθ' οὔποτε λιτοί.</TextUnit>
    <TextUnit id="107" loc="2.12">μήτε σιωπηλὴν κίθαριν μήτ' ἄψοφον ἴχνος</TextUnit>
    <TextUnit id="108" loc="2.13">τοῦ Φοίβου τοὺς παῖδας ἔχειν ἐπιδημήσαντος,</TextUnit>
    <TextUnit id="109" loc="2.14">εἰ τελέειν μέλλουσι γάμον πολιήν τε κερεῖσθαι,</TextUnit>
    <TextUnit id="110" loc="2.15">ἑστήξειν δὲ τὸ τεῖχος ἐπ' ἀρχαίοισι θεμέθλοις.</TextUnit>
    <TextUnit id="111" loc="2.16">ἠγασάμην τοὺς παῖδας, ἐπεὶ χέλυς οὐκέτ' ἀεργός.</TextUnit>
    <TextUnit id="112" loc="2.17">εὐφημεῖτ' ἀίοντες ἐπ' ̓Απόλλωνος ἀοιδῆι.</TextUnit>
    <TextUnit id="113" loc="2.18">εὐφημεῖ καὶ πόντος, ὅτε κλείουσιν ἀοιδοί</TextUnit>
    <TextUnit id="114" loc="2.19">ἢ κίθαριν ἢ τόξα, Λυκωρέος ἔντεα Φοίβου.</TextUnit>
    <TextUnit id="115" loc="2.20">οὐδὲ Θέτις ̓Αχιλῆα κινύρεται αἴλινα μήτηρ,</TextUnit>
    <TextUnit id="116" loc="2.21">ὁππόθ' ἱὴ παιῆον ἱὴ παιῆον ἀκούσηι.</TextUnit>
    <TextUnit id="117" loc="2.22">καὶ μὲν ὁ δακρυόεις ἀναβάλλεται ἄλγεα πέτρος,</TextUnit>
    <TextUnit id="118" loc="2.23">ὅστις ἐνὶ Φρυγίηι διερὸς λίθος ἐστήρικται,</TextUnit>
    <TextUnit id="119" loc="2.24">μάρμαρον ἀντὶ γυναικὸς ὀιζυρόν τι χανούσης.</TextUnit>
    <TextUnit id="120" loc="2.25">ἱὴ ἱὴ φθέγγεσθε: κακὸν μακάρεσσιν ἐρίζειν.</TextUnit>
    <TextUnit id="121" loc="2.26">ὃς μάχεται μακάρεσσιν, ἐμῶι βασιλῆι μάχοιτο:</TextUnit>
    <TextUnit id="122" loc="2.27">ὅστις ἐμῶι βασιλῆι, καὶ ̓Απόλλωνι μάχοιτο.</TextUnit>
    <TextUnit id="123" loc="2.28">τὸν χορὸν ὡπόλλων, ὅ τι οἱ κατὰ θυμὸν ἀείδει,</TextUnit>
    <TextUnit id="124" loc="2.29">τιμήσει: δύναται γάρ, ἐπεὶ Διὶ δεξιὸς ἧσται.</TextUnit>
    <TextUnit id="125" loc="2.30">οὐδ' ὁ χορὸς τὸν Φοῖβον ἐφ' ἓν μόνον ἦμαρ ἀείσει,</TextUnit>
    <TextUnit id="126" loc="2.31">ἔστι γὰρ εὔυμνος: τίς ἂν οὐ ῥέα Φοῖβον ἀείδοι;</TextUnit>
    <TextUnit id="127" loc="2.32">χρύσεα τὠπόλλωνι τό τ' ἐνδυτὸν ἥ τ' ἐπιπορπίς</TextUnit>
    <TextUnit id="128" loc="2.33">ἥ τε λύρη τό τ' ἄεμμα τὸ Λύκτιον ἥ τε φαρέτρη,</TextUnit>
    <TextUnit id="129" loc="2.34">χρύσεα καὶ τὰ πέδιλα: πολύχρυσος γὰρ ̓Απόλλων.</TextUnit>
    <TextUnit id="130" loc="2.35">καὶ δὲ πολυκτέανος: Πυθῶνί κε τεκμήραιο.</TextUnit>
    <TextUnit id="131" loc="2.36">καὶ μὲν ἀεὶ καλὸς καὶ ἀεὶ νέος: οὔποτε Φοίβου</TextUnit>
    <TextUnit id="132" loc="2.37">θηλείηις' οὐδ' ὅσσον ἐπὶ χνόος ἦλθε παρειαῖς.</TextUnit>
    <TextUnit id="133" loc="2.38">αἱ δὲ κόμαι θυόεντα πέδωι λείβουσιν ἔλαια.</TextUnit>
    <TextUnit id="134" loc="2.39">οὐ λίπος ̓Απόλλωνος ἀποστάζουσιν ἔθειραι,</TextUnit>
    <TextUnit id="135" loc="2.40">ἀλλ' αὐτὴν πανάκειαν: ἐν ἄστεϊ δ' ὦι κεν ἐκεῖναι</TextUnit>
    <TextUnit id="136" loc="2.41">πρῶκες ἔραζε πέσωσιν ἀκήρια πάντ' ἐγένοντο.</TextUnit>
    <TextUnit id="137" loc="2.42">τέχνηι δ' ἀμφιλαφὴς οὔ τις τόσον ὅσσον ̓Απόλλων:</TextUnit>
    <TextUnit id="138" loc="2.43">κεῖνος ὀιστευτὴν ἔλαχ' ἀνέρα, κεῖνος ἀοιδόν</TextUnit>
    <TextUnit id="139" loc="2.44">（Φοίβωι γὰρ καὶ τόξον ἐπιτρέπεται καὶ ἀοιδή）,</TextUnit>
    <TextUnit id="140" loc="2.45">κείνου δὲ θριαὶ καὶ μάντιες: ἐκ δέ νυ Φοίβου</TextUnit>
    <TextUnit id="141" loc="2.46">ἰητροὶ δεδάασιν ἀνάβλησιν θανάτοιο.</TextUnit>
    <TextUnit id="142" loc="2.47">Φοῖβον καὶ Νόμιον κικλήσκομεν ἐξέτι κείνου,</TextUnit>
    <TextUnit id="143" loc="2.48">ἐξότ' ἐπ' ̓Αμφρυσσῶι ζευγίτιδας ἔτρεφεν ἵππους</TextUnit>
    <TextUnit id="144" loc="2.49">ἠιθέου ὑπ' ἔρωτι κεκαυμένος ̓Αδμήτοιο.</TextUnit>
    <TextUnit id="145" loc="2.50">ῥεῖά κε βουβόσιον τελέθοι πλέον, οὐδέ κεν αἶγες</TextUnit>
    <TextUnit id="146" loc="2.51">δεύοιντο βρεφέων ἐπιμηλάδες ἧισιν ̓Απόλλων</TextUnit>
    <TextUnit id="147" loc="2.52">βοσκομένηις' ὀφθαλμὸν ἐπήγαγεν: οὐδ' ἀγάλακτες</TextUnit>
    <TextUnit id="148" loc="2.53">οἴιες οὐδ' ἄκυθοι, πᾶσαι δέ κεν εἶεν ὕπαρνοι,</TextUnit>
    <TextUnit id="149" loc="2.54">ἡ δέ κε μουνοτόκος διδυμητόκος αἶψα γένοιτο.</TextUnit>
    <TextUnit id="150" loc="2.55">Φοίβωι δ' ἑσπόμενοι πόλιας διεμετρήσαντο</TextUnit>
    <TextUnit id="151" loc="2.56">ἄνθρωποι: Φοῖβος γὰρ ἀεὶ πολίεσσι φιληδεῖ</TextUnit>
    <TextUnit id="152" loc="2.57">κτιζομένηις', αὐτὸς δὲ θεμείλια Φοῖβος ὑφαίνει.</TextUnit>
    <TextUnit id="153" loc="2.58">τετραέτης τὰ πρῶτα θεμείλια Φοῖβος ἔπηξε</TextUnit>
    <TextUnit id="154" loc="2.59">καλῆι ἐν ̓Ορτυγίηι περιηγέος ἐγγύθι λίμνης.</TextUnit>
    <TextUnit id="155" loc="2.60">̓́Αρτεμις ἀγρώσσουσα καρήατα συνεχὲς αἰγῶν</TextUnit>
    <TextUnit id="156" loc="2.61">Κυνθιάδων φορέεσκεν, ὃ δ' ἔπλεκε βωμὸν ̓Απόλλων.</TextUnit>
    <TextUnit id="157" loc="2.62">δείματο μὲν κεράεσσιν ἐδέθλια, πῆξε δὲ βωμὸν</TextUnit>
    <TextUnit id="158" loc="2.63">ἐκ κεράων, κεραοὺς δὲ πέριξ ὑπεβάλλετο τοίχους.</TextUnit>
    <TextUnit id="159" loc="2.64">ὧδ' ἔμαθεν τὰ πρῶτα θεμείλια Φοῖβος ἐγείρειν.</TextUnit>
    <TextUnit id="160" loc="2.65">Φοῖβος καὶ βαθύγειον ἐμὴν πόλιν ἔφρασε Βάττωι</TextUnit>
    <TextUnit id="161" loc="2.66">καὶ Λιβύην ἐσιόντι κόραξ ἡγήσατο λαῶι</TextUnit>
    <TextUnit id="162" loc="2.67">δεξιὸς οἰκιστῆρι καὶ ὤμοσε τείχεα δώσειν</TextUnit>
    <TextUnit id="163" loc="2.68">ἡμετέροις βασιλεῦσιν: ἀεὶ δ' εὔορκος ̓Απόλλων.</TextUnit>
    <TextUnit id="164" loc="2.69">ὤπολλον, πολλοί σε Βοηδρόμιον καλέουσι,</TextUnit>
    <TextUnit id="165" loc="2.70">πολλοὶ δὲ Κλάριον, πάντη δέ τοι οὔνομα πουλύ:</TextUnit>
    <TextUnit id="166" loc="2.71">αὐτὰρ ἐγὼ Καρνεῖον: ἐμοὶ πατρώιον οὕτω.</TextUnit>
    <TextUnit id="167" loc="2.72">Σπάρτη τοι Καρνεῖε τὸ δὴ πρώτιστον ἔδεθλον,</TextUnit>
    <TextUnit id="168" loc="2.73">δεύτερον αὖ Θήρη, τρίτατόν γε μὲν ἄστυ Κυρήνης.</TextUnit>
    <TextUnit id="169" loc="2.74">ἐκ μέν σε Σπάρτης ἕκτον γένος Οἰδιπόδαο</TextUnit>
    <TextUnit id="170" loc="2.75">ἤγαγε Θηραίην ἐς ἀπόκτισιν: ἐκ δέ σε Θήρης</TextUnit>
    <TextUnit id="171" loc="2.76">οὖλος ̓Αριστοτέλης ̓Ασβυστίδι πάρθετο γαίηι,</TextUnit>
    <TextUnit id="172" loc="2.77">δεῖμε δέ τοι μάλα καλὸν ἀνάκτορον, ἐν δὲ πόληι</TextUnit>
    <TextUnit id="173" loc="2.78">θῆκε τελεσφορίην ἐπετήσιον, ἧι ἐνὶ πολλοί</TextUnit>
    <TextUnit id="174" loc="2.79">ὑστάτιον πίπτουσιν ἐπ' ἰσχίον, ὦ ἄνα, ταῦροι.</TextUnit>
    <TextUnit id="175" loc="2.80">ἱὴ ἱὴ Καρνεῖε πολύλλιτε, σεῖο δὲ βωμοί</TextUnit>
    <TextUnit id="176" loc="2.81">ἄνθεα μὲν φορέουσιν ἐν εἴαρι τόσσα περ ̔͂Ωραι</TextUnit>
    <TextUnit id="177" loc="2.82">ποικίλ' ἀγινεῦσι ζεφύρου πνείοντος ἐέρσην,</TextUnit>
    <TextUnit id="178" loc="2.83">χείματι δὲ κρόκον ἡδύν: ἀεὶ δέ τοι ἀέναον πῦρ,</TextUnit>
    <TextUnit id="179" loc="2.84">οὐδέ ποτε χθιζὸν περιβόσκεται ἄνθρακα τέφρη.</TextUnit>
    <TextUnit id="180" loc="2.85">ἦ ῥ' ἐχάρη μέγα Φοῖβος, ὅτε ζωστῆρες ̓Ενυοῦς</TextUnit>
    <TextUnit id="181" loc="2.86">ἀνέρες ὠρχήσαντο μετὰ ξανθῆισι Λιβύσσαις,</TextUnit>
    <TextUnit id="182" loc="2.87">τέθμιαι εὖτέ σφιν Καρνειάδες ἤλυθον ὧραι.</TextUnit>
    <TextUnit id="183" loc="2.88">οἳ δ' οὔπω πηγῆισι Κύρης ἐδύναντο πελάσσαι</TextUnit>
    <TextUnit id="184" loc="2.89">Δωριέες, πυκινῆν δὲ νάπαις ̓́Αζιλιν ἔναιον.</TextUnit>
    <TextUnit id="185" loc="2.90">τοὺς μὲν ἄναξ ἴδεν αὐτός, ἑῆι δ' ἐπεδείξατο νύμφηι</TextUnit>
    <TextUnit id="186" loc="2.91">στὰς ἐπὶ Μυρτούσσης κερατώδεος, ἧχι λέοντα</TextUnit>
    <TextUnit id="187" loc="2.92">̔Υψηὶς κατέπεφνε βοῶν σίνιν Εὐρυπύλοιο.</TextUnit>
    <TextUnit id="188" loc="2.93">οὐ κείνου χορὸν εἶδε θεώτερον ἄλλον ̓Απόλλων,</TextUnit>
    <TextUnit id="189" loc="2.94">οὐδὲ πόλει τός' ἔνειμεν ὀφέλσιμα, τόσσα Κυρήνηι,</TextUnit>
    <TextUnit id="190" loc="2.95">μνωόμενος προτέρης ἁρπακτύος. οὐδὲ μὲν αὐτοί</TextUnit>
    <TextUnit id="191" loc="2.96">Βαττιάδαι Φοίβοιο πλέον θεὸν ἄλλον ἔτεισαν.</TextUnit>
    <TextUnit id="192" loc="2.97">ἱὴ ἱὴ παιῆον ἀκούομεν, οὕνεκα τοῦτο</TextUnit>
    <TextUnit id="193" loc="2.98">Δελφός τοι πρώτιστον ἐφύμνιον εὕρετο λαός,</TextUnit>
    <TextUnit id="194" loc="2.99">ἦμος ἑκηβολίην χρυσέων ἐπεδείκνυσο τόξων.</TextUnit>
    <TextUnit id="195" loc="2.100">Πυθώ τοι κατιόντι συνήντετο δαιμόνιος θήρ,</TextUnit>
    <TextUnit id="196" loc="2.101">αἰνὸς ὄφις. τὸν μὲν σὺ κατήναρες ἄλλον ἐπ' ἄλλωι</TextUnit>
    <TextUnit id="197" loc="2.102">βάλλων ὠκὺν ὀιστόν, ἐπηύτησε δὲ λαός,</TextUnit>
    <TextUnit id="198" loc="2.103">'ἱὴ ἱὴ παιῆον, ἵει βέλος, εὐθύ σε μήτηρ</TextUnit>
    <TextUnit id="199" loc="2.104">γείνατ' ἀοσσητῆρα': τὸ δ' ἐξέτι κεῖθεν ἀείδηι.</TextUnit>
    <TextUnit id="200" loc="2.105">ὁ Φθόνος ̓Απόλλωνος ἐπ' οὔατα λάθριος εἶπεν</TextUnit>
    <TextUnit id="201" loc="2.106">'οὐκ ἄγαμαι τὸν ἀοιδὸν ὃς οὐδ' ὅσα πόντος ἀείδει'.</TextUnit>
    <TextUnit id="202" loc="2.107">τὸν Φθόνον ὡπόλλων ποδί τ' ἤλασεν ὧδέ τ' ἔειπεν:</TextUnit>
    <TextUnit id="203" loc="2.108">'̓Ασσυρίου ποταμοῖο μέγας ῥόος, ἀλλὰ τὰ πολλά</TextUnit>
    <TextUnit id="204" loc="2.109">λύματα γῆς καὶ πολλὸν ἐφ' ὕδατι συρφετὸν ἕλκει.</TextUnit>
    <TextUnit id="205" loc="2.110">Δηοῖ δ' οὐκ ἀπὸ παντὸς ὕδωρ φορέουσι μέλισσαι,</TextUnit>
    <TextUnit id="206" loc="2.111">ἀλλ' ἥτις καθαρή τε καὶ ἀχράαντος ἀνέρπει</TextUnit>
    <TextUnit id="207" loc="2.112">πίδακος ἐξ ἱερῆς ὀλίγη λιβὰς ἄκρον ἄωτον'.</TextUnit>
    <TextUnit id="208" loc="2.113">χαῖρς ἄναξ: ὁ δὲ Μῶμος, ἵν' ὁ Φθόνος, ἔνθα νέοιτο.</TextUnit>
    <TextUnit id="209" loc="3.1">̓́Αρτεμιν （οὐ γὰρ ἐλαφρὸν ἀειδόντεσσι λαθέσθαι）</TextUnit>
    <TextUnit id="210" loc="3.2">ὑμνέομεν, τῆι τόξα λαγωβολίαι τε μέλονται</TextUnit>
    <TextUnit id="211" loc="3.3">καὶ χορὸς ἀμφιλαφὴς καὶ ἐν οὔρεσιν ἑψιάασθαι,</TextUnit>
    <TextUnit id="212" loc="3.4">ἄρχμενοι, ὡς ὅτε πατρὸς ἐφεζομένη γονάτεσσι</TextUnit>
    <TextUnit id="213" loc="3.5">παῖς ἔτι κουρίζουσα τάδε προσέειπε γονῆα</TextUnit>
    <TextUnit id="214" loc="3.6">'δός μοι παρθενίην αἰώνιον ἄππα φυλάσσειν,</TextUnit>
    <TextUnit id="215" loc="3.7">καὶ πολυωνυμίην, ἵνα μή μοι Φοῖβος ἐρίζηι.</TextUnit>
    <TextUnit id="216" loc="3.8">δὸς δ' ἰοὺς καὶ τόξα — ἔα πάτερ, οὔ σε φαρέτρην</TextUnit>
    <TextUnit id="217" loc="3.9">οὐδ' αἰτέω μέγα τόξον: ἐμοὶ Κύκλωπες ὀιστοὺς</TextUnit>
    <TextUnit id="218" loc="3.10">αὐτίκα τεχνήσονται, ἐμοὶ δ' εὐκαμπὲς ἄεμμα:</TextUnit>
    <TextUnit id="219" loc="3.11">ἀλλὰ φαεσφορίην τε καὶ ἐς γόνυ μέχρι χιτῶνα</TextUnit>
    <TextUnit id="220" loc="3.12">ζώννυσθαι λεγνωτόν, ἵν' ἄγρια θηρία καίνω.</TextUnit>
    <TextUnit id="221" loc="3.13">δὸς δέ μοι ἑξήκοντα χορίτιδας ̓Ωκεανίνας,</TextUnit>
    <TextUnit id="222" loc="3.14">πάσας εἰνέτεας, πάσας ἔτι παῖδας ἀμίτρους.</TextUnit>
    <TextUnit id="223" loc="3.15">δὸς δέ μοι ἀμφιπόλους ̓Αμνισίδας εἴκοσι νύμφας,</TextUnit>
    <TextUnit id="224" loc="3.16">αἵ τέ μοι ἐνδρομίδας τε καί, ὁππότε μηκέτι λύγκας</TextUnit>
    <TextUnit id="225" loc="3.17">μήτ' ἐλάφους βάλλοιμι, θοοὺς κύνας εὖ κομέοιεν,</TextUnit>
    <TextUnit id="226" loc="3.18">δὸς δέ μοι οὔρεα πάντα: πόλιν δέ μοι ἥντινα νεῖμον</TextUnit>
    <TextUnit id="227" loc="3.19">ἥντινα λῆις: σπαρνὸν γὰρ ὅτ' ̓́Αρτεμις ἄστυ κάτεισιν:</TextUnit>
    <TextUnit id="228" loc="3.20">οὔρεσιν οἰκήσω, πόλεσιν δ' ἐπιμείξομαι ἀνδρῶν</TextUnit>
    <TextUnit id="229" loc="3.21">μοῦνον ὅτ' ὀξείηισιν ὑπ' ὠδίνεσσι γυναῖκες</TextUnit>
    <TextUnit id="230" loc="3.22">τειρόμεναι καλέουσι βοηθόον, ἧισί με Μοῖραι</TextUnit>
    <TextUnit id="231" loc="3.23">γεινομένην τὸ πρῶτον ἐπεκλήρωσαν ἀρήγειν,</TextUnit>
    <TextUnit id="232" loc="3.24">ὅττι με καὶ τίκτουσα καὶ οὐκ ἤλγησε φέρουσα</TextUnit>
    <TextUnit id="233" loc="3.25">μήτηρ, ἀλλ' ἀμογητὶ φίλων ἀπεθήκατο γυίων'.</TextUnit>
    <TextUnit id="234" loc="3.26">ὣς ἡ παῖς εἰποῦσα γενειάδος ἤθελε πατρὸς</TextUnit>
    <TextUnit id="235" loc="3.27">ἅψασθαι, πολλὰς δὲ μάτην ἐτανύσσατο χεῖρας,</TextUnit>
    <TextUnit id="236" loc="3.28">μέχρις ἵνα ψαύσειε. πατὴρ δ' ἐπένευσε γελάσσας,</TextUnit>
    <TextUnit id="237" loc="3.29">φῆ δὲ καταρρέζων 'ὅτε μοι τοιαῦτα θέαιναι</TextUnit>
    <TextUnit id="238" loc="3.30">τίκτοιεν, τυτθόν κεν ἐγὼ ζηλήμονος ̔́Ηρης</TextUnit>
    <TextUnit id="239" loc="3.31">χωομένης ἀλέγοιμι. φέρευ τέκος ὅσς' ἐθελημός</TextUnit>
    <TextUnit id="240" loc="3.32">αἰτίζεις, καὶ δ' ἄλλα πατὴρ ἔτι μείζονα δώσει.</TextUnit>
    <TextUnit id="241" loc="3.33">τρὶς δέκα τοι πτολίεθρα καὶ οὐχ ἕνα πύργον ὀπάσσω,</TextUnit>
    <TextUnit id="242" loc="3.34">τρὶς δέκα τοι πτολίεθρα, τὰ μὴ θεὸν ἄλλον ἀέξειν</TextUnit>
    <TextUnit id="243" loc="3.35">εἴσεται ἀλλὰ μόνην σὲ καὶ ̓Αρτέμιδος καλέεσθαι:</TextUnit>
    <TextUnit id="244" loc="3.36">πολλὰς δὲ ξυνῆι πόλιας διαμετρήσασθαι</TextUnit>
    <TextUnit id="245" loc="3.37">μεσσόγεως νήσους τε: καὶ ἐν πάσηισιν ἔσονται</TextUnit>
    <TextUnit id="246" loc="3.38">̓Αρτέμιδος βωμοί τε καὶ ἄλσεα. καὶ μὲν ἀγυιαῖς</TextUnit>
    <TextUnit id="247" loc="3.39">ἔσσηι καὶ λιμένεσσιν ἐπίσκοπος'. ὣς ὃ μὲν εἰπὼν</TextUnit>
    <TextUnit id="248" loc="3.40">μῦθον ἐπεκρήηνε καρήατι. βαῖνε δὲ κούρη</TextUnit>
    <TextUnit id="249" loc="3.41">λευκὸν ἐπὶ Κρηταῖον ὄρος κεκομημένον ὕληι:</TextUnit>
    <TextUnit id="250" loc="3.42">ἔνθεν ἐπ' ̓Ωκεανόν: πολέας δ' ἐπελέξατο νύμφας,</TextUnit>
    <TextUnit id="251" loc="3.43">πάσας εἰνέτεας, πάσας ἔτι παῖδας ἀμίτρους.</TextUnit>
    <TextUnit id="252" loc="3.44">χαῖρε δὲ Καίρατος ποταμὸς μέγα, χαῖρε δὲ Τηθύς,</TextUnit>
    <TextUnit id="253" loc="3.45">οὕνεκα θυγατέρας Λητωίδι πέμπον ἀμορβούς.</TextUnit>
    <TextUnit id="254" loc="3.46">αὖθι δὲ Κύκλωπας μετεκίαθε: τοὺς μὲν ἔτετμε</TextUnit>
    <TextUnit id="255" loc="3.47">νήσωι ἐνὶ Λιπάρηι （Λιπάρη νέον, ἀλλὰ τότ' ἔσκεν</TextUnit>
    <TextUnit id="256" loc="3.48">οὔνομά οἱ Μελιγουνίς） ἐπ' ἄκμοσιν ̔Ηφαίστοιο</TextUnit>
    <TextUnit id="257" loc="3.49">ἑσταότας περὶ μύδρον: ἐπείγετο γὰρ μέγα ἔργον:</TextUnit>
    <TextUnit id="258" loc="3.50">ἱππείην τετύκοντο Ποσειδάωνι ποτίστρην.</TextUnit>
    <TextUnit id="259" loc="3.51">αἱ νύμφαι δ' ἔδδεισαν, ὅπως ἴδον αἰνὰ πέλωρα</TextUnit>
    <TextUnit id="260" loc="3.52">πρηόσιν †ὀσσείοισιν ἐοικότα, πᾶσι δ' ὑπ' ὀφρύν</TextUnit>
    <TextUnit id="261" loc="3.53">φάεα μουνόγληνα σάκει ἴσα τετραβοείωι</TextUnit>
    <TextUnit id="262" loc="3.54">δεινὸν ὑπογλαύσσοντα, καὶ ὁππότε δοῦπον ἄκουσαν</TextUnit>
    <TextUnit id="263" loc="3.55">ἄκμονος ἠχήσαντος ἐπὶ μέγα πουλύ τ' ἄημα</TextUnit>
    <TextUnit id="264" loc="3.56">φυσάων αὐτῶν τε βαρὺν στόνον: αὖε γὰρ Αἴτνη,</TextUnit>
    <TextUnit id="265" loc="3.57">αὖε δὲ Τρινακίη, Σικανῶν ἕδος, αὖε δὲ γείτων</TextUnit>
    <TextUnit id="266" loc="3.58">̓Ιταλίη, μεγάλην δὲ βοὴν ἐπὶ Κύρνος ἀύτει,</TextUnit>
    <TextUnit id="267" loc="3.59">εὖθ' οἵ γε ρῥαιστῆρας ἀειράμενοι ὑπὲρ ὤμων</TextUnit>
    <TextUnit id="268" loc="3.60">ἢ χαλκὸν ζείοντα καμινόθεν ἠὲ σίδηρον</TextUnit>
    <TextUnit id="269" loc="3.61">ἀμβολαδὶς τετυπόντες ἐπὶ μέγα μοχθήσειαν.</TextUnit>
    <TextUnit id="270" loc="3.62">τῶι σφέας οὐκ ἐτάλασσαν ἀκηδέες ̓Ωκεανῖναι</TextUnit>
    <TextUnit id="271" loc="3.63">οὔτ' ἄντην ἰδέειν οὔτε κτύπον οὔασι δέχθαι.</TextUnit>
    <TextUnit id="272" loc="3.64">οὐ νέμεσις: κείνους γε καὶ αἱ μάλα μηκέτι τυτθαί</TextUnit>
    <TextUnit id="273" loc="3.65">οὐδέποτ' ἀφρικτὶ μακάρων ὁρόωσι θύγατρες.</TextUnit>
    <TextUnit id="274" loc="3.66">ἀλλ' ὅτε κουράων τις ἀπειθέα μητέρι τεύχοι,</TextUnit>
    <TextUnit id="275" loc="3.67">μήτηρ μὲν Κύκλωπας ἑῆι ἐπὶ παιδὶ καλιστρεῖ,</TextUnit>
    <TextUnit id="276" loc="3.68">̓́Αργην ἢ Στερόπην: ὃ δὲ δώματος ἐκ μυχάτοιο</TextUnit>
    <TextUnit id="277" loc="3.69">ἔρχεται ̔Ερμείης σποδιῆι κεχριμένος αἰθῆι:</TextUnit>
    <TextUnit id="278" loc="3.70">αὐτίκα τὴν κούρην μορμύσσεται, ἣ δὲ τεκούσης</TextUnit>
    <TextUnit id="279" loc="3.71">δύνει ἔσω κόλπους θεμένη ἐπὶ φάεσι χεῖρας.</TextUnit>
    <TextUnit id="280" loc="3.72">κοῦρα σὺ δὲ προτέρω περ, ἔτι τριέτηρος ἐοῦσα,</TextUnit>
    <TextUnit id="281" loc="3.73">εὖτ' ἔμολεν Λητώ σε μετ' ἀγκαλίδεσσι φέρουσα,</TextUnit>
    <TextUnit id="282" loc="3.74">̔Ηφαίστου καλέοντος ὅπως ὀπτήρια δοίη,</TextUnit>
    <TextUnit id="283" loc="3.75">Βρόντεώ σε στιβαροῖσιν ἐφεσσαμένου γονάτεσσι,</TextUnit>
    <TextUnit id="284" loc="3.76">στήθεος ἐκ μεγάλου λασίης ἐδράξαο χαίτης,</TextUnit>
    <TextUnit id="285" loc="3.77">ὤλοψας δὲ βίηιφι: τὸ δ' ἄτριχον εἰσέτι καὶ νῦν</TextUnit>
    <TextUnit id="286" loc="3.78">μεσσάτιον στέρνοιο μένει μέρος, ὡς ὅτε κόρσηι</TextUnit>
    <TextUnit id="287" loc="3.79">φωτὸς ἐνιδρυθεῖσα κόμην ἐπενείματ' ἀλώπηξ.</TextUnit>
    <TextUnit id="288" loc="3.80">τῶι μάλα θαρσαλέη σφε τάδε προσελέξαο τῆμος</TextUnit>
    <TextUnit id="289" loc="3.81">'Κύκλωπες κἠμοί τι Κυδώνιον εἰ δ' ἄγε τόξον</TextUnit>
    <TextUnit id="290" loc="3.82">ἠδ' ἰοὺς κοίλην τε κατακληῖδα βελέμνων</TextUnit>
    <TextUnit id="291" loc="3.83">τεύξατε: καὶ γὰρ ἐγὼ Λητωιὰς ὥσπερ ̓Απόλλων.</TextUnit>
    <TextUnit id="292" loc="3.84">αἰ δέ κ' ἐγὼ τόξοις μονιὸν δάκος ἤ τι πέλωρον</TextUnit>
    <TextUnit id="293" loc="3.85">θηρίον ἀγρεύσω, τὸ δέ κεν Κύκλωπες ἔδοιεν'.</TextUnit>
    <TextUnit id="294" loc="3.86">ἔννεπες: οἳ δ' ἐτέλεσσαν: ἄφαρ δ' ὡπλίσσαο δαῖμον.</TextUnit>
    <TextUnit id="295" loc="3.87">αἶψα δ' ἐπὶ σκύλακας πάλιν ἤιες: ἵκεο δ' αὖλιν</TextUnit>
    <TextUnit id="296" loc="3.88">̓Αρκαδικὴν ἔπι Πανός. ὃ δὲ κρέα λυγκὸς ἔταμνε</TextUnit>
    <TextUnit id="297" loc="3.89">Μαιναλίης, ἵνα οἱ τοκάδες κύνες εἶδαρ ἔδοιεν.</TextUnit>
    <TextUnit id="298" loc="3.90">τὶν δ' ὁ γενειήτης δύο μὲν κύνας ἥμισυ πηγούς</TextUnit>
    <TextUnit id="299" loc="3.91">τρεῖς δὲ παρουαίους ἕνα δ' αἰόλον, οἵ ῥα λέοντας</TextUnit>
    <TextUnit id="300" loc="3.92">αὐτοὺς αὖ ἐρύοντας, ὅτε δράξαιντο δεράων,</TextUnit>
    <TextUnit id="301" loc="3.93">εἷλκον ἔτι ζώοντας ἐπ' αὐλίον, ἑπτὰ δ' ἔδωκε</TextUnit>
    <TextUnit id="302" loc="3.94">θάσσονας αὐράων Κυνοσουρίδας, αἵ ῥα διῶξαι</TextUnit>
    <TextUnit id="303" loc="3.95">ὤκισται νεβρούς τε καὶ οὐ μύοντα λαγωόν,</TextUnit>
    <TextUnit id="304" loc="3.96">καὶ κοίτην ἐλάφοιο καὶ ὕστριχος ἔνθα καλιαί</TextUnit>
    <TextUnit id="305" loc="3.97">σημῆναι, καὶ ζορκὸς ἐπ' ἴχνιον ἡγήσασθαι.</TextUnit>
    <TextUnit id="306" loc="3.98">ἔνθεν ἀπερχομένη （μετὰ καὶ κύνες ἐσσεύοντο）</TextUnit>
    <TextUnit id="307" loc="3.99">εὗρες ἐπὶ προμολῆις' ὄρεος τοῦ Παρρασίοιο</TextUnit>
    <TextUnit id="308" loc="3.100">σκαιρούσας ἐλάφους, μέγα τι χρέος: αἳ μὲν ἐπ' ὄχθηις</TextUnit>
    <TextUnit id="309" loc="3.101">αἰὲν ἐβουκολέοντο μελαμψήφιδος ἀναύρου,</TextUnit>
    <TextUnit id="310" loc="3.102">μάσσονες ἢ ταῦροι, κεράων δ' ἀπελάμπετο χρυσός:</TextUnit>
    <TextUnit id="311" loc="3.103">ἐξαπίνης δ' ἔταφές τε καὶ ὃν ποτὶ θυμὸν ἔειπες</TextUnit>
    <TextUnit id="312" loc="3.104">'τοῦτό κεν ̓Αρτέμιδος πρωτάγριον ἄξιον εἴη'.</TextUnit>
    <TextUnit id="313" loc="3.105">πέντ' ἔσαν αἱ πᾶσαι: πίσυρας δ' ἕλες ὦκα θέουσα</TextUnit>
    <TextUnit id="314" loc="3.106">νόσφι κυνοδρομίης, ἵνα τοι θοὸν ἅρμα φέρωσι.</TextUnit>
    <TextUnit id="315" loc="3.107">τὴν δὲ μίαν Κελάδοντος ὑπὲρ ποταμοῖο φυγοῦσαν</TextUnit>
    <TextUnit id="316" loc="3.108">̔́Ηρης ἐννεσίηισιν, ἀέθλιον ̔Ηρακλῆι</TextUnit>
    <TextUnit id="317" loc="3.109">ὕστερον ὅφρα γένοιτο, πάγος Κερύνειος ἔδεκτο.</TextUnit>
    <TextUnit id="318" loc="3.110">̓́Αρτεμι Παρθενίη Τιτυοκτόνε, χρύσεα μέν τοι</TextUnit>
    <TextUnit id="319" loc="3.111">ἔντεα καὶ ζώνη, χρύσεον δ' ἐζεύξαο δίφρον,</TextUnit>
    <TextUnit id="320" loc="3.112">ἐν δ' ἐβάλευ χρύσεια θεὴ κεμάδεσσι χαλινά.</TextUnit>
    <TextUnit id="321" loc="3.113">ποῦ δέ σε τὸ πρῶτον κερόεις ὄχος ἤρξατ' ἀείρειν;</TextUnit>
    <TextUnit id="322" loc="3.114">Αἵμωι ἐπὶ Θρήικι, τόθεν βορέαο κατᾶιξ</TextUnit>
    <TextUnit id="323" loc="3.115">ἔρχεται ἀχλαίνοισι δυσαέα κρυμὸν ἄγουσα.</TextUnit>
    <TextUnit id="324" loc="3.116">ποῦ δ' ἔταμες πεύκην, ἀπὸ δὲ φλογὸς ἥψαο ποίης;</TextUnit>
    <TextUnit id="325" loc="3.117">Μυσῶι ἐν Οὐλύμπωι, φάεος δ' ἐνέηκας ἀυτμήν</TextUnit>
    <TextUnit id="326" loc="3.118">ἀσβέστου, τό ῥα πατρὸς ἀποστάζουσι κεραυνοί.</TextUnit>
    <TextUnit id="327" loc="3.119">ποσσάκι δ' ἀργυρέοιο θεὴ πειρήσαο τόξου;</TextUnit>
    <TextUnit id="328" loc="3.120">πρῶτον ἐπὶ πτελέην, τὸ δὲ δεύτερον ἧκας ἐπὶ δρῦν,</TextUnit>
    <TextUnit id="329" loc="3.121">τὸ τρίτον αὖτ' ἐπὶ θῆρα. τὸ τέτρατον οὐκέτ' ἐπὶ δρῦν,</TextUnit>
    <TextUnit id="330" loc="3.123">ἀλλά μιν εἰς ἀδίκων ἔβαλες πόλιν, οἵ τε περὶ σφέας</TextUnit>
    <TextUnit id="331" loc="3.124">οἵ τε περὶ ξείνους ἀλιτήμονα πολλὰ τέλεσκον,</TextUnit>
    <TextUnit id="332" loc="3.125">σχέτλιοι: οἷς τύνη χαλεπὴν ἐμμάξεαι ὀργήν:</TextUnit>
    <TextUnit id="333" loc="3.125">κτήνεά φιν λοιμὸς καταβόσκεται, ἔργα δὲ πάχνη,</TextUnit>
    <TextUnit id="334" loc="3.126">κείρονται δὲ γέροντες ἐφ' υἱάσιν, αἱ δὲ γυναῖκες</TextUnit>
    <TextUnit id="335" loc="3.127">ἢ βληταὶ θνήισκουσι λεχωίδες ἠὲ φυγοῦσαι</TextUnit>
    <TextUnit id="336" loc="3.128">τίκτουσιν τῶν οὐδὲν ἐπὶ σφυρὸν ὀρθὸν ἀνέστη.</TextUnit>
    <TextUnit id="337" loc="3.129">οἷς δέ κεν εὐμειδής τε καὶ ἵλαος αὐγάσσηαι,</TextUnit>
    <TextUnit id="338" loc="3.130">κείνοις εὖ μὲν ἄρουρα φέρει στάχυν, εὖ δὲ γενέθλη</TextUnit>
    <TextUnit id="339" loc="3.131">τετραπόδων, εὖ δ' ὄλβος ἀέξεται: οὐδ' ἐπὶ σῆμα</TextUnit>
    <TextUnit id="340" loc="3.132">ἔρχονται πλὴν εὖτε πολυχρόνιόν τι φέρωσιν:</TextUnit>
    <TextUnit id="341" loc="3.133">οὐδὲ διχοστασίη τρώει γένος, ἥ τε καὶ εὖ περ</TextUnit>
    <TextUnit id="342" loc="3.134">οἴκους ἑστηῶτας ἐσίνατο: ταὶ δὲ θυωρόν</TextUnit>
    <TextUnit id="343" loc="3.135">εἰνάτερες γαλόωι τε μίαν πέρι δίφρα τίθενται.</TextUnit>
    <TextUnit id="344" loc="3.136">πότνια, τῶν εἴη μὲν ἐμοὶ φίλος ὅστις ἀληθής,</TextUnit>
    <TextUnit id="345" loc="3.137">εἴην δ' αὐτός, ἄνασσα, μέλοι δέ μοι αἰὲν ἀοιδή:</TextUnit>
    <TextUnit id="346" loc="3.138">τῆι ἔνι μὲν Λητοῦς γάμος ἔσσεται, ἐν δὲ σὺ πολλή,</TextUnit>
    <TextUnit id="347" loc="3.139">ἐν δὲ καὶ ̓Απόλλων, ἐν δ' οἵ σεο πάντες ἄεθλοι,</TextUnit>
    <TextUnit id="348" loc="3.140">ἐν δὲ κύνες καὶ τόξα καὶ ἄντυγες, αἵ τέ σε ῥεῖα</TextUnit>
    <TextUnit id="349" loc="3.141">θηητὴν φορέουσιν, ὅτ' ἐς Διὸς οἶκον ἐλαύνεις.</TextUnit>
    <TextUnit id="350" loc="3.142">ἔνθα τοι ἀντιόωντες ἐνὶ προμολῆισι δέχονται</TextUnit>
    <TextUnit id="351" loc="3.143">ὅπλα μὲν ̔Ερμείης ̓Ακακήσιος, αὐτὰρ ̓Απόλλων</TextUnit>
    <TextUnit id="352" loc="3.144">θηρίον ὅττι φέρηισθα: πάροιθέ γέ, πρίν περ ἱκέσθαι</TextUnit>
    <TextUnit id="353" loc="3.145">καρτερὸν ̓Αλκεΐδην: νῦν δ' οὐκέτι τοῦτον ἄεθλον</TextUnit>
    <TextUnit id="354" loc="3.146">Φοῖβος ἔχει, τοῖος γὰρ ἀεὶ Τιρύνθιος ἄκμων</TextUnit>
    <TextUnit id="355" loc="3.147">ἕστηκε πρὸ πυλέων ποτιδέγμενος, εἴ τι φέρουσα</TextUnit>
    <TextUnit id="356" loc="3.148">νεῖαι πῖον ἔδεσμα: θεοὶ δ' ἐπὶ πάντες ἐκείνωι</TextUnit>
    <TextUnit id="357" loc="3.149">ἄλληκτον γελόωσι, μάλιστα δὲ πενθερὴ αὐτή,</TextUnit>
    <TextUnit id="358" loc="3.150">ταῦρον ὅτ' ἐκ δίφροιο μάλα μέγαν ἢ ὅ γε χλούνην</TextUnit>
    <TextUnit id="359" loc="3.151">κάπρον ὀπισθιδίοιο φέροι ποδὸς ἀσπαίροντα:</TextUnit>
    <TextUnit id="360" loc="3.152">κερδαλέωι μύθωι σε θεὴ μάλα τῶιδε πινύσκει</TextUnit>
    <TextUnit id="361" loc="3.153">“βάλλε κακοὺς ἐπὶ θῆρας, ἵνα θνητοί σε βοηθόν</TextUnit>
    <TextUnit id="362" loc="3.154">ὡς ἐμὲ κικλήσκωσιν. ἔα πρόκας ἠδὲ λαγωούς</TextUnit>
    <TextUnit id="363" loc="3.155">οὔρεα βόσκεσθαι: τί κέ μιν πρόκες ἠὲ λαγωοί</TextUnit>
    <TextUnit id="364" loc="3.156">ῥέξειαν; σύες ἔργα, σύες φυτὰ λυμαίνονται.</TextUnit>
    <TextUnit id="365" loc="3.157">καὶ βόες ἀνθρώποισι κακὸν μέγα: βάλλ' ἐπὶ καὶ τούς.”</TextUnit>
    <TextUnit id="366" loc="3.158">ὣς ἔνεπεν, ταχινὸς δὲ μέγαν περὶ θῆρα πονεῖτο.</TextUnit>
    <TextUnit id="367" loc="3.159">οὐ γὰρ ὅ γε Φρυγίηι περ ὑπὸ δρυὶ γυῖα θεωθείς</TextUnit>
    <TextUnit id="368" loc="3.160">παύσατ' ἀδηφαγίης: ἔτι οἱ πάρα νηδὺς ἐκείνη,</TextUnit>
    <TextUnit id="369" loc="3.161">τῆι ποτ' ἀροτριόωντι συνήντετο Θειοδάμαντι.</TextUnit>
    <TextUnit id="370" loc="3.162">σοὶ δ' ̓Αμνισιάδες μὲν ὑπὸ ζεύγληφι λυθείσας</TextUnit>
    <TextUnit id="371" loc="3.163">ψήχουσιν κεμάδας, παρὰ δέ σφισι πουλὺ νέμεσθαι</TextUnit>
    <TextUnit id="372" loc="3.164">̔́Ηρης ἐκ λειμῶνος ἀμησάμεναι φορέουσιν</TextUnit>
    <TextUnit id="373" loc="3.165">ὠκύθοον τριπέτηλον, ὃ καὶ Διὸς ἵπποι ἔδουσιν:</TextUnit>
    <TextUnit id="374" loc="3.166">ἐν καὶ χρυσείας ὑποληνίδας ἐπλήσαντο</TextUnit>
    <TextUnit id="375" loc="3.167">ὕδατος, ὄφρ' ἐλάφοισι ποτὸν θυμάρμενον εἴη.</TextUnit>
    <TextUnit id="376" loc="3.168">αὐτὴ δ' ἐς πατρὸς δόμον ἔρχεαι: οἳ δέ ς' ἐφ' ἕδρην</TextUnit>
    <TextUnit id="377" loc="3.169">πάντες ὁμῶς καλέουσι: σὺ δ' ̓Απόλλωνι παρίζεις.</TextUnit>
    <TextUnit id="378" loc="3.170">ἡνίκα δ' αἱ νύμφαι σε χορῶι ἔνι κυκλώσονται</TextUnit>
    <TextUnit id="379" loc="3.171">ἀγχόθι πηγάων Αἰγυπτίου ̓Ινωποῖο</TextUnit>
    <TextUnit id="380" loc="3.172">ἢ Πιτάνης （καὶ γὰρ Πιτάνη σέθεν） ἢ ἐνὶ Λίμναις,</TextUnit>
    <TextUnit id="381" loc="3.173">ἢ ἵνα δαῖμον ̓Αλὰς ̓Αραφηνίδας οἰκήσουσα</TextUnit>
    <TextUnit id="382" loc="3.174">ἦλθες ἀπὸ Σκυθίης, ἀπὸ δ' εἴπαο τέθμια Ταύρων,</TextUnit>
    <TextUnit id="383" loc="3.175">μὴ νειὸν τημοῦτος ἐμαὶ βόες εἵνεκα μισθοῦ</TextUnit>
    <TextUnit id="384" loc="3.176">τετράγυον τέμνοιεν ὑπ' ἀλλοτρίωι ἀροτῆρι:</TextUnit>
    <TextUnit id="385" loc="3.177">ἦ γάρ κεν γυιαί τε καὶ αὐχένα κεκμηυῖαι</TextUnit>
    <TextUnit id="386" loc="3.178">κόπρον ἔπι προγένοιντο, καὶ εἰ Στυμφαιίδες εἶεν</TextUnit>
    <TextUnit id="387" loc="3.179">εἰναετιζόμεναι κεραελκέες, αἳ μέγ' ἄρισται</TextUnit>
    <TextUnit id="388" loc="3.180">τέμνειν ὦλκα βαθεῖαν: ἐπεὶ θεὸς οὔποτ' ἐκεῖνον</TextUnit>
    <TextUnit id="389" loc="3.181">ἦλθε παρ' ̓Ηέλιος καλὸν χορόν, ἀλλὰ θεῆται</TextUnit>
    <TextUnit id="390" loc="3.182">δίφρον ἐπιστήσας, τὰ δὲ φάεα μηκύνονται.</TextUnit>
    <TextUnit id="391" loc="3.183">τίς δέ νύ τοι νήσων, ποῖον δ' ὄρος εὔαδε πλεῖστον,</TextUnit>
    <TextUnit id="392" loc="3.184">τίς δὲ λιμήν, ποίη δὲ πόλις; τίνα δ' ἔξοχα νυμφέων</TextUnit>
    <TextUnit id="393" loc="3.185">φίλαο, καὶ ποίας ἡρωίδας ἔσχες ἑταίρας;</TextUnit>
    <TextUnit id="394" loc="3.186">εἰπὲ θεὴ σὺ μὲν ἄμμιν, ἐγὼ δ' ἑτέροισιν ἀείσω.</TextUnit>
    <TextUnit id="395" loc="3.187">νήσων μὲν Δολίχη, πολίων δέ τοι εὔαδε Πέργη,</TextUnit>
    <TextUnit id="396" loc="3.188">Τηύγετον δ' ὀρέων, λιμένες γε μὲν Εὐρίποιο.</TextUnit>
    <TextUnit id="397" loc="3.189">ἔξοχα δ' ἀλλάων Γορτυνίδα φίλαο νύμφην,</TextUnit>
    <TextUnit id="398" loc="3.190">ἐλλοφόνον Βριτόμαρτιν ἐύσκοπον: ἧς ποτε Μίνως</TextUnit>
    <TextUnit id="399" loc="3.191">πτοιηθεὶς ὑπ' ἔρωτι κατέδραμεν οὔρεα Κρήτης.</TextUnit>
    <TextUnit id="400" loc="3.192">ἣ δ' ὁτὲ μὲν λασίηισιν ὑπὸ δρυσὶ κρύπτετο νύμφη,</TextUnit>
    <TextUnit id="401" loc="3.193">ἄλλοτε δ' εἱαμενῆισιν: ὃ δ' ἐννέα μῆνας ἐφοίτα</TextUnit>
    <TextUnit id="402" loc="3.194">παίπαλά τε κρημνούς τε καὶ οὐκ ἀνέπαυσε διωκτύν,</TextUnit>
    <TextUnit id="403" loc="3.195">μέσφ' ὅτε μαρπτομένη καὶ δὴ σχεδὸν ἥλατο πόντον</TextUnit>
    <TextUnit id="404" loc="3.196">πρηόνος ἐξ ὑπάτοιο καὶ ἔνθορεν εἰς ἁλιήων</TextUnit>
    <TextUnit id="405" loc="3.197">δίκτυα, τά σφ' ἐσάωσαν: ὅθεν μετέπειτα Κύδωνες</TextUnit>
    <TextUnit id="406" loc="3.198">νύμφην μὲν Δίκτυναν, ὄρος δ' ὅθεν ἥλατο νύμφη</TextUnit>
    <TextUnit id="407" loc="3.199">Δικταῖον καλέουσιν, ἀνεστήσαντο δὲ βωμούς</TextUnit>
    <TextUnit id="408" loc="3.200">ἱερά τε ῥέζουσι: τὸ δὲ στέφος ἤματι κείνωι</TextUnit>
    <TextUnit id="409" loc="3.201">ἢ πίτυς ἢ σχῖνος, μύρτοιο δὲ χεῖρες ἄθικτοι:</TextUnit>
    <TextUnit id="410" loc="3.202">δὴ τότε γὰρ πέπλοισιν ἐνέσχετο μύρσινος ὄζος</TextUnit>
    <TextUnit id="411" loc="3.203">τῆς κούρης, ὅτ' ἔφευγεν: ὅθεν μέγα χώσατο μύρτωι.</TextUnit>
    <TextUnit id="412" loc="3.204">Οὖπι ἄνασς' εὐῶπι φαεσφόρε, καὶ δὲ σὲ κείνην</TextUnit>
    <TextUnit id="413" loc="3.205">Κρηταέες καλέουσιν ἐπωνυμίην ἀπὸ νύμφης.</TextUnit>
    <TextUnit id="414" loc="3.206">καὶ μὴν Κυρήνην ἑταρίσσαο, τῆι ποτ' ἔδωκας</TextUnit>
    <TextUnit id="415" loc="3.207">αὐτὴ θηρητῆρε δύω κύνε, τοῖς ἔνι κούρη</TextUnit>
    <TextUnit id="416" loc="3.208">̔Υψηὶς παρὰ τύμβον ̓Ιώλκιον ἔμμορ' ἀέθλου.</TextUnit>
    <TextUnit id="417" loc="3.209">καὶ Κεφάλου ξανθὴν ἄλοχον Δηιονίδαο</TextUnit>
    <TextUnit id="418" loc="3.210">πότνια σὴν ὁμόθηρον ἐθήκαο: καὶ δὲ σὲ φασί</TextUnit>
    <TextUnit id="419" loc="3.211">καλὴν ̓Αντίκλειαν ἴσον φαέεσσι φιλῆσαι,</TextUnit>
    <TextUnit id="420" loc="3.212">αἳ πρῶται θοὰ τόξα καὶ ἀμφ' ὤμοισι φαρέτρας</TextUnit>
    <TextUnit id="421" loc="3.213">ἰοδόκους ἐφόρησαν: ἀσύλλωτοι δέ φιν ὦμοι</TextUnit>
    <TextUnit id="422" loc="3.214">δεξιτεροὶ καὶ γυμνὸς ἀεὶ παρεφαίνετο μαζός.</TextUnit>
    <TextUnit id="423" loc="3.215">ἤινησας δ' ἔτι πάγχυ ποδορρώρην ̓Αταλάντην,</TextUnit>
    <TextUnit id="424" loc="3.216">κούρην ̓Ιασίοιο συοκτόνον ̓Αρκασίδαο,</TextUnit>
    <TextUnit id="425" loc="3.217">καί ἑ κυνηλασίην τε καὶ εὐστοχίην ἐδίδαξας.</TextUnit>
    <TextUnit id="426" loc="3.218">οὔ μιν ἐπίκλητοι Καλυδωνίου ἀγρευτῆρες</TextUnit>
    <TextUnit id="427" loc="3.219">μέμφονται κάπροιο: τὰ γὰρ σημήια νίκης</TextUnit>
    <TextUnit id="428" loc="3.220">̓Αρκαδίην εἰσῆλθεν, ἔχει δ' ἔτι θηρὸς ὀδόντας:</TextUnit>
    <TextUnit id="429" loc="3.221">οὐδὲ μὲν ̔Υλαῖόν τε καὶ ἄφρονα ̔Ροῖκον ἔολπα</TextUnit>
    <TextUnit id="430" loc="3.222">οὐδέ περ ἐχθαίροντας ἐν ̓́Αιδι μωμήσασθαι</TextUnit>
    <TextUnit id="431" loc="3.223">τοξότιν: οὐ γάρ σφιν λαγόνες συνεπιψεύσονται,</TextUnit>
    <TextUnit id="432" loc="3.224">τάων Μαιναλίη νᾶεν φόνωι ἀκρώρεια.</TextUnit>
    <TextUnit id="433" loc="3.225">πότνια πουλυμέλαθρε πολύπτολι χαῖρε Χιτώνη</TextUnit>
    <TextUnit id="434" loc="3.226">Μιλήτωι ἐπίδημε: σὲ γὰρ ποιήσατο Νηλεύς</TextUnit>
    <TextUnit id="435" loc="3.227">ἡγεμόνην, ὅτε νηυσὶν ἀνήγετο Κεκροπίηθεν.</TextUnit>
    <TextUnit id="436" loc="3.228">Χησιὰς ̓Ιμβρασίη πρωτόθρονε, σοὶ δ' ̓Αγαμέμνων</TextUnit>
    <TextUnit id="437" loc="3.229">πηδάλιον νηὸς σφετέρης ἐγκάτθετο νηῶι</TextUnit>
    <TextUnit id="438" loc="3.230">μείλιον ἀπλοΐης, ὅτε οἱ κατέδησας ἀήτας,</TextUnit>
    <TextUnit id="439" loc="3.231">Τευκρῶν ἡνίκα νῆες ̓Αχαιίδες ἄστεα κήδειν</TextUnit>
    <TextUnit id="440" loc="3.232">ἔπλεον ἀμφ' ̔Ελένηι ̔Ραμνουσίδι θυμωθεῖσαι.</TextUnit>
    <TextUnit id="441" loc="3.233">ἦ μέν τοι Προῖτός γε δύω ἐκαθίσσατο νηούς,</TextUnit>
    <TextUnit id="442" loc="3.234">ἄλλον μὲν Κορίης, ὅτι οἱ συνελέξαο κούρας</TextUnit>
    <TextUnit id="443" loc="3.235">οὔρεα πλαζομένας ̓Αζήνια, τὸν δ' ἐνὶ Λούσοις</TextUnit>
    <TextUnit id="444" loc="3.236">̔Ημέρηι, οὕνεκα θυμὸν ἀπ' ἄγριον εἵλεο παίδων.</TextUnit>
    <TextUnit id="445" loc="3.237">σοὶ καὶ ̓Αμαζονίδες πολέμου ἐπιθυμήτειραι</TextUnit>
    <TextUnit id="446" loc="3.238">ἔν ποτε παρραλίηι ̓Εφέσωι βρέτας ἱδρύσαντο</TextUnit>
    <TextUnit id="447" loc="3.239">φηγῶι ὑπὸ πρέμνωι, τέλεσεν δέ τοι ἱερὸν ̔Ιππώ:</TextUnit>
    <TextUnit id="448" loc="3.240">αὐταὶ δ', Οὖπι ἄνασσα, περὶ πρύλιν ὠρχήσαντο</TextUnit>
    <TextUnit id="449" loc="3.241">πρῶτα μὲν ἐν σακέεσσιν ἐνόπλιον, αὖθι δὲ κύκλωι</TextUnit>
    <TextUnit id="450" loc="3.242">στησάμεναι χορὸν εὐρύν: ὑπήεισαν δὲ λίγειαι</TextUnit>
    <TextUnit id="451" loc="3.243">λεπταλέον σύριγγες, ἵνα ῥήσσωσιν ὁμαρτῆι</TextUnit>
    <TextUnit id="452" loc="3.244">（οὐ γάρ πω νέβρεια δι' ὀστέα τετρήναντο,</TextUnit>
    <TextUnit id="453" loc="3.245">ἔργον ̓Αθηναίης ἐλάφωι κακόν）: ἔδραμε δ' ἠχώ</TextUnit>
    <TextUnit id="454" loc="3.246">Σάρδιας ἔς τε νομὸν Βερεκύνθιον. αἳ δὲ πόδεσσιν</TextUnit>
    <TextUnit id="455" loc="3.247">οὖλα κατεκροτάλιζον, ἐπεψόφεον δὲ φαρέτραι.</TextUnit>
    <TextUnit id="456" loc="3.248">κεῖνο δέ τοι μετέπειτα περὶ βρέτας εὐρὺ θέμειλον</TextUnit>
    <TextUnit id="457" loc="3.249">δωμήθη, τοῦ δ' οὔτι θεώτερον ὄψεται ἠώς</TextUnit>
    <TextUnit id="458" loc="3.250">οὐδ' ἀφνειότερον: ῥέα κεν Πυθῶνα παρέλθοι.</TextUnit>
    <TextUnit id="459" loc="3.251">τῶι ῥα καὶ ἠλαίνων ἀλαπαξέμεν ἠπείλησε</TextUnit>
    <TextUnit id="460" loc="3.252">Λύγδαμις ὑβριστής: ἐπὶ δὲ στρατὸν ἱππημολγῶν</TextUnit>
    <TextUnit id="461" loc="3.253">ἤγαγε Κιμμερίων ψαμάθωι ἴσον, οἵ ῥα παρ' αὐτόν</TextUnit>
    <TextUnit id="462" loc="3.254">κεκλιμένοι ναίουσι βοὸς πόρον ̓Ιναχιώνης.</TextUnit>
    <TextUnit id="463" loc="3.255">ἆ δειλὸς βασιλέων, ὅσον ἤλιτεν: οὐ γὰρ ἔμελλεν</TextUnit>
    <TextUnit id="464" loc="3.256">οὔτ' αὐτὸς Σκυθίηνδε παλιμπετὲς οὔτε τις ἄλλος</TextUnit>
    <TextUnit id="465" loc="3.257">ὅσσων ἐν λειμῶνι Καϋστρίωι ἔσταν ἅμαζαι</TextUnit>
    <TextUnit id="466" loc="3.258">νοστήσειν: ̓Εφέσου γὰρ ἀεὶ τεὰ τόξα πρόκειται.</TextUnit>
    <TextUnit id="467" loc="3.259">πότνια Μουνιχίη λιμενοσκόπε, χαῖρε Φεραίη.</TextUnit>
    <TextUnit id="468" loc="3.260">μή τις ἀτιμήσηι τὴν ̓́Αρτεμιν （οὐδὲ γὰρ Οἰνεῖ</TextUnit>
    <TextUnit id="469" loc="3.261">βωμὸν ἀτιμάσσαντι καλοὶ πόλιν ἦλθον ἀγῶνες）,</TextUnit>
    <TextUnit id="470" loc="3.262">μηδ' ἐλαφηβολίην μηδ' εὐστοχίην ἐριδαίνειν</TextUnit>
    <TextUnit id="471" loc="3.263">（οὐδὲ γὰρ ̓Ατρεΐδης ὀλίγωι ἔπι κόμπασε μισθῶι）,</TextUnit>
    <TextUnit id="472" loc="3.264">μηδέ τινα μνᾶσθαι τὴν παρθένον （οὐδὲ γὰρ ̓͂Ωτος,</TextUnit>
    <TextUnit id="473" loc="3.265">οὐδὲ μὲν ̓Ωαρίων ἀγαθὸν γάμον ἐμνήστευσαν）,</TextUnit>
    <TextUnit id="474" loc="3.266">μηδὲ χορὸν φεύγειν ἐνιαύσιον （οὐδὲ γὰρ ̔Ιππώ</TextUnit>
    <TextUnit id="475" loc="3.267">ἀκλαυτεὶ περὶ βωμὸν ἀπείπατο κυκλώσασθαι）:</TextUnit>
    <TextUnit id="476" loc="3.268">χαῖρε μέγα κρείουσα καὶ εὐάντησον ἀοιδῆι.</TextUnit>
    <TextUnit id="477" loc="4.1">τὴν ἱερήν, ὦ θυμέ, τίνα χρόνον ἢ πότ' ἀείσεις</TextUnit>
    <TextUnit id="478" loc="4.2">δῆλον, ̓Απόλλωνος κουροτρόφον; ἦ μὲν ἅπασαι</TextUnit>
    <TextUnit id="479" loc="4.3">Κυκλάδες, αἳ νήσων ἱερώταται εἰν ἁλὶ κεῖνται,</TextUnit>
    <TextUnit id="480" loc="4.4">εὔυμνοι: δῆλος δ' ἐθέλει τὰ πρῶτα φέρεσθαι</TextUnit>
    <TextUnit id="481" loc="4.5">ἐκ Μουσέων, ὅτι Φοῖβον ἀοιδάων μεδέοντα</TextUnit>
    <TextUnit id="482" loc="4.6">λοῦσέ τε καὶ σπείρωσε καὶ ὡς θεὸν ἤινεσε πρώτη.</TextUnit>
    <TextUnit id="483" loc="4.7">ὡς Μοῦσαι τὸν ἀοιδὸν ὃ μὴ Πίμπλειαν ἀείσηι</TextUnit>
    <TextUnit id="484" loc="4.8">ἔχθουσιν, τὼς Φοῖβος ὅτις Δήλοιο λάθηται.</TextUnit>
    <TextUnit id="485" loc="4.9">Δήλωι νῦν οἴμης ἀποδάσσομαι, ὡς ἂν ̓Απόλλων</TextUnit>
    <TextUnit id="486" loc="4.10">Κύνθιος αἰνήσηι με φίλης ἀλέγοντα τιθήνης.</TextUnit>
    <TextUnit id="487" loc="4.11">κείνη δ' ἠνεμόεσσα καὶ ἄτροπος οἷά θ' ἁλιπλήξ</TextUnit>
    <TextUnit id="488" loc="4.12">αἰθυίηις καὶ μᾶλλον ἐπίδρομος ἠέπερ ἵπποις</TextUnit>
    <TextUnit id="489" loc="4.13">πόντωι ἐνεστήρικται: ὃ δ' ἀμφί ἑ πουλὺς ἑλίσσων</TextUnit>
    <TextUnit id="490" loc="4.14">̓Ικαρίου πολλὴν ἀπομάσσεται ὕδατος ἄχνην:</TextUnit>
    <TextUnit id="491" loc="4.15">τῶι σφε καὶ ἰχθυβολῆες ἁλίπλοοι ἐννάσσαντο.</TextUnit>
    <TextUnit id="492" loc="4.16">ἀλλά οἱ οὐ νεμεσητὸν ἐνὶ πρώτηισι λέγεσθαι,</TextUnit>
    <TextUnit id="493" loc="4.17">ὁππότ' ἐς ̓Ωκεανόν τε καὶ ἐς Τιτηνίδα Τηθύν</TextUnit>
    <TextUnit id="494" loc="4.18">νῆσοι ἀολλίζονται, ἀεὶ δ' ἔξαρχος ὁδεύει.</TextUnit>
    <TextUnit id="495" loc="4.19">ἣ δ' ὄπιθεν Φοίνισσα μετ' ἴχνια Κύρνος ὀπηδεῖ</TextUnit>
    <TextUnit id="496" loc="4.20">οὐκ ὀνοτὴ καὶ Μάκρις ̓Αβαντιὰς ̓Ελλοπιήων</TextUnit>
    <TextUnit id="497" loc="4.21">Σαρδώ θ' ἱμερόεσσα καὶ ἣν ἐπενήξατο Κύπρις</TextUnit>
    <TextUnit id="498" loc="4.22">ἐξ ὕδατος τὰ πρῶτα, σαοῖ δέ μιν ἀντ' ἐπιβάθρων.</TextUnit>
    <TextUnit id="499" loc="4.23">κεῖναι μὲν πύργοισι περισκεπέεσσιν ἐρυμναί,</TextUnit>
    <TextUnit id="500" loc="4.24">δῆλος δ' ̓Απόλλωνι: τί δὲ στιβαρώτερον ἕρκος;</TextUnit>
    <TextUnit id="501" loc="4.25">τείχεα μὲν καὶ λᾶες ὑπαὶ ῥιπῆς κε πέσοιεν</TextUnit>
    <TextUnit id="502" loc="4.26">Στρυμονίου βορέαο: θεὸς δ' ἀεὶ ἀστυφέλικτος:</TextUnit>
    <TextUnit id="503" loc="4.27">Δῆλε φίλη, τοῖός σε βοηθόος ἀμφιβέβηκεν.</TextUnit>
    <TextUnit id="504" loc="4.28">εἰ δὲ λίην πολέες σε περιτροχόωσιν ἀοιδαί,</TextUnit>
    <TextUnit id="505" loc="4.29">ποίηι ἐνιπλέξω σε; τί τοι θυμῆρες ἀκοῦσαι;</TextUnit>
    <TextUnit id="506" loc="4.30">ἢ ὡς τὰ πρώτιστα μέγας θεὸς οὔρεα θείνων</TextUnit>
    <TextUnit id="507" loc="4.31">ἄορι τριγλώχινι, τό οἱ Τελχῖνες ἔτευξαν,</TextUnit>
    <TextUnit id="508" loc="4.32">νήσους εἰναλίας εἰργάζετο, νέρθε δ' ἐλάσσας</TextUnit>
    <TextUnit id="509" loc="4.33">ἐκ νεάτων ὤχλισσε καὶ εἰσεκύλισε θαλάσσηι;</TextUnit>
    <TextUnit id="510" loc="4.34">καὶ τὰς μὲν κατὰ βυσσόν, ἵν' ἠπείροιο λάθωνται,</TextUnit>
    <TextUnit id="511" loc="4.35">πρυμνόθεν ἐρρίζωσε: σὲ δ' οὐκ ἔθλιψεν ἀνάγκη,</TextUnit>
    <TextUnit id="512" loc="4.36">ἀλλ' ἄφετος πελάγεσσιν ἐπέπλεες, οὔνομα δ' ἦν τοι</TextUnit>
    <TextUnit id="513" loc="4.37">̓Αστερίη τὸ παλαιόν, ἐπεὶ βαθὺν ἥλαο τάφρον</TextUnit>
    <TextUnit id="514" loc="4.38">οὐρανόθεν φεύγουσα Διὸς γάμον ἀστέρι ἴση.</TextUnit>
    <TextUnit id="515" loc="4.39">τόφρα μὲν οὔπω τοι χρυσέη ἐπεμίσγετο Λητώ,</TextUnit>
    <TextUnit id="516" loc="4.40">τόφρα δ' ἔτ' ̓Αστερίη σὺ καὶ οὐδέπω ἔκλεο Δῆλος.</TextUnit>
    <TextUnit id="517" loc="4.41">πολλάκι σε Τροιζῆνος ἀπὸ ξάνθοιο πολίχνης</TextUnit>
    <TextUnit id="518" loc="4.42">ἐρχόμενοι ̓Εφύρηνδε Σαρωνικοῦ ἔνδοθι κόλπου</TextUnit>
    <TextUnit id="519" loc="4.43">ναῦται ἐπεσκέψαντο, καὶ ἐξ ̓Εφύρης ἀνιόντες</TextUnit>
    <TextUnit id="520" loc="4.44">οἳ μὲν ἔτ' οὐκ ἴδον αὖθι, σὺ δὲ στεινοῖο παρ' ὀξύν</TextUnit>
    <TextUnit id="521" loc="4.45">ἔδραμες Εὐρίποιο πόρον καναχηδὰ ῥέοντος,</TextUnit>
    <TextUnit id="522" loc="4.46">Χαλκιδικῆς δ' αὐτῆμαρ ἀνηναμένη ἁλὸς ὕδωρ</TextUnit>
    <TextUnit id="523" loc="4.47">μέσφ' ἐς ̓Αθηναίων προσενήξαο Σούνιον ἄκρον</TextUnit>
    <TextUnit id="524" loc="4.48">ἢ Χίον ἢ νήσοιο διάβροχον ὕδατι μαστόν</TextUnit>
    <TextUnit id="525" loc="4.49">παρθενίης （οὔπω γὰρ ἔην Σάμος）, ἧχί σε νύμφαι</TextUnit>
    <TextUnit id="526" loc="4.50">γείτονες ̓Αγκαίου Μυκαλησσίδες ἐξείνισσαν.</TextUnit>
    <TextUnit id="527" loc="4.51">ἡνίκα δ' ̓Απόλλωνι γενέθλιον οὖδας ὑπέσχες,</TextUnit>
    <TextUnit id="528" loc="4.52">τοῦτό τοι ἀντημοιβὸν ἁλίπλοοι οὔνομ' ἔθεντο,</TextUnit>
    <TextUnit id="529" loc="4.53">οὕνεκεν οὐκέτ' ἄδηλος ἐπέπλεες, ἀλλ' ἐνὶ πόντου</TextUnit>
    <TextUnit id="530" loc="4.54">κύμασιν Αἰγαίοιο ποδῶν ἐνεθήκαο ῥίζας.</TextUnit>
    <TextUnit id="531" loc="4.55">οὐδ' ̔́Ηρην κοτέουσαν ὑπέτρεσας: ἣ μὲν ἁπάσαις</TextUnit>
    <TextUnit id="532" loc="4.56">δεινὸν ἐπεβρωμᾶτο λεχωίσιν αἳ Διὶ παῖδας</TextUnit>
    <TextUnit id="533" loc="4.57">ἐξέφερον, Λητοῖ δὲ διακριδόν, οὕνεκα μούνη</TextUnit>
    <TextUnit id="534" loc="4.58">Ζηνὶ τεκεῖν ἤμελλε φιλαίτερον ̓́Αρεος υἷα.</TextUnit>
    <TextUnit id="535" loc="4.59">τῶι ῥα καὶ αὐτὴ μὲν σκοπιὴν ἔχεν αἰθέρος εἴσω</TextUnit>
    <TextUnit id="536" loc="4.60">σπερχομένη μέγα δή τι καὶ οὐ φατόν, εἶργε δὲ Λητώ</TextUnit>
    <TextUnit id="537" loc="4.61">τειρομένην ὠδῖσι: δύω δέ οἱ εἵατο φρουροί</TextUnit>
    <TextUnit id="538" loc="4.62">γαῖαν ἐποπτεύοντες, ὃ μὲν πέδον ἠπείροιο</TextUnit>
    <TextUnit id="539" loc="4.63">ἥμενος ὑψηλῆς κορυφῆς ἔπι Θρήικος Αἵμου</TextUnit>
    <TextUnit id="540" loc="4.64">θοῦρος ̓́Αρης ἐφύλασσε σὺν ἔντεσι, τὼ δέ οἱ ἵππω</TextUnit>
    <TextUnit id="541" loc="4.65">ἑπτάμυχον βορέαο παρὰ σπέος ηὐλίζοντο:</TextUnit>
    <TextUnit id="542" loc="4.66">ἣ δ' ἐπὶ νησάων ἑτέρη σκοπὸς εὐρειάων</TextUnit>
    <TextUnit id="543" loc="4.67">ἧστο κόρη Θαύμαντος ἐπαΐξασα Μίμαντι.</TextUnit>
    <TextUnit id="544" loc="4.68">ἔνθ' οἳ μὲν πολίεσσιν ὅσαις ἐπεβάλλετο Λητώ</TextUnit>
    <TextUnit id="545" loc="4.69">μίμνον ἀπειλητῆρες, ἀπετρώπων δὲ δέχεσθαι.</TextUnit>
    <TextUnit id="546" loc="4.70">φεῦγε μὲν ̓Αρκαδίη, φεῦγεν δ' ὄρος ἱερὸν Αὔγης</TextUnit>
    <TextUnit id="547" loc="4.71">Παρθένιον, φεῦγεν δ' ὁ γέρων μετόπισθε Φενειός.</TextUnit>
    <TextUnit id="548" loc="4.72">φεῦγε δ' ὅλη Πελοπηὶς ὅση παρακέκλιται ̓Ισθμῶι,</TextUnit>
    <TextUnit id="549" loc="4.73">ἔμπλην Αἰγιαλοῦ γε καὶ ̓́Αργεος: οὐ γὰρ ἐκείνας</TextUnit>
    <TextUnit id="550" loc="4.74">ἀτραπιτοὺς ἐπάτησεν, ἐπεὶ λάχεν ̓́Ιναχον ̔́Ηρη.</TextUnit>
    <TextUnit id="551" loc="4.75">φεῦγε καὶ ̓Αονίη τὸν ἕνα δρόμον, αἳ δ' ἐφέποντο</TextUnit>
    <TextUnit id="552" loc="4.76">Δίρκη τε Στροφίη τε μελαμψήφιδος ἔχουσαι</TextUnit>
    <TextUnit id="553" loc="4.77">̓Ισμηνοῦ χέρα πατρός, ὃ δ' εἵπετο πολλὸν ὄπισθεν</TextUnit>
    <TextUnit id="554" loc="4.78">̓Ασωπὸς βαρύγουνος, ἐπεὶ πεπάλακτο κεραυνῶι.</TextUnit>
    <TextUnit id="555" loc="4.79">ἣ δ' ὑποδινηθεῖσα χοροῦ ἀπεπαύσατο νύμφη</TextUnit>
    <TextUnit id="556" loc="4.80">αὐτόχθων Μελίη καὶ ὑπόχλοον ἔσχε παρειήν</TextUnit>
    <TextUnit id="557" loc="4.81">ἥλικος ἀσθμαίνουσα περὶ δρυός, ὡς ἴδε χαίτην</TextUnit>
    <TextUnit id="558" loc="4.82">σειομένην ̔Ελικῶνος. ἐμαὶ θεαί, εἴπατε Μοῦσαι,</TextUnit>
    <TextUnit id="559" loc="4.83">ἦ ῥ' ἐτεὸν ἐγένοντο τότε δρύες ἡνίκα Νύμφαι;</TextUnit>
    <TextUnit id="560" loc="4.84">“νύμφαι μὲν χαίρουσιν, ὅτε δρύας ὄμβρος ἀέξει,</TextUnit>
    <TextUnit id="561" loc="4.85">νύμφαι δ' αὖ κλαίουσιν, ὅτε δρυσὶν οὐκέτι φύλλα.”</TextUnit>
    <TextUnit id="562" loc="4.86">ταῖς μὲν ἔτ' ̓Απόλλων ὑποκόλπιος αἰνὰ χολώθη,</TextUnit>
    <TextUnit id="563" loc="4.87">φθέγξατο δ' οὐκ ἀτέλεστον ἀπειλήσας ἐπὶ Θήβηι:</TextUnit>
    <TextUnit id="564" loc="4.88">̔Θήβη τίπτε τάλαινα τὸν αὐτίκα πότμον ἐλέγχεις;</TextUnit>
    <TextUnit id="565" loc="4.89">μήπω μή μ' ἀέκοντα βιάζεο μαντεύεσθαι.</TextUnit>
    <TextUnit id="566" loc="4.90">οὔπω μοι Πυθῶνι μέλει τριποδήιος ἕδρη,</TextUnit>
    <TextUnit id="567" loc="4.91">οὐδέ τί πω τέθνηκεν ὄφις μέγας, ἀλλ' ἔτι κεῖνο</TextUnit>
    <TextUnit id="568" loc="4.92">θηρίον αἰνογένειον ἀπὸ Πλειστοῖο καθέρπον</TextUnit>
    <TextUnit id="569" loc="4.93">Παρνησὸν νιφόεντα περιστέφει ἐννέα κύκλοις:</TextUnit>
    <TextUnit id="570" loc="4.94">ἀλλ' ἔμπης ἐρέω τι τορώτερον ἢ ἀπὸ δάφνης.</TextUnit>
    <TextUnit id="571" loc="4.95">φεῦγε πρόσω: ταχινός σε κιχήσομαι αἵματι λούσων</TextUnit>
    <TextUnit id="572" loc="4.96">τόξον ἐμόν: σὺ δὲ τέκνα κακογλώσσοιο γυναικός</TextUnit>
    <TextUnit id="573" loc="4.97">ἔλλαχες. οὐ σύ γ' ἐμεῖο φίλη τροφὸς οὐδὲ Κιθαιρών</TextUnit>
    <TextUnit id="574" loc="4.98">ἔσσεται: εὐαγέων δὲ καὶ εὐαγέεσσι μελοίμην'.</TextUnit>
    <TextUnit id="575" loc="4.99">ὣς ἄρ' ἔφη. Λητὼ δὲ μετάτροπος αὖτις ἐχώρει.</TextUnit>
    <TextUnit id="576" loc="4.100">ἀλλ' ὅτ' ̓Αχαιιάδες μιν ἀπηρνήσαντο πόληες</TextUnit>
    <TextUnit id="577" loc="4.101">ἐρχομένην, ̔Ελίκη τε Ποσειδάωνος ἑταίρη</TextUnit>
    <TextUnit id="578" loc="4.102">Βοῦρά τε Δεξαμενοῖο βοόστασις Οἰκιάδαο,</TextUnit>
    <TextUnit id="579" loc="4.103">ἄψ δ' ἐπὶ Θεσσαλίην πόδας ἔτρεπε, φεῦγε δ' ̓́Αναυρος</TextUnit>
    <TextUnit id="580" loc="4.104">καὶ μεγάλη Λάρισα καὶ αἱ Χειρωνίδες ἄκραι,</TextUnit>
    <TextUnit id="581" loc="4.105">φεῦγε δὲ καὶ Πηνειὸς ἑλισσόμενος διὰ Τεμπέων:</TextUnit>
    <TextUnit id="582" loc="4.106">́Ηρη σοὶ δ' ἔτι τῆμος ἀνηλεὲς ἦτορ ἔκειτο</TextUnit>
    <TextUnit id="583" loc="4.107">οὐδὲ κατεκλάσθης τε καὶ ὤικτισας, ἡνίκα πήχεις</TextUnit>
    <TextUnit id="584" loc="4.108">ἀμφοτέρους ὀρέγουσα μάτην ἐφθέγξατο τοῖα</TextUnit>
    <TextUnit id="585" loc="4.109">'Νύμφαι Θεσσαλίδες, ποταμοῦ γένος, εἴπατε πατρί</TextUnit>
    <TextUnit id="586" loc="4.110">κοιμῆσαι μέγα χεῦμα: περιπλέξασθε γενείωι</TextUnit>
    <TextUnit id="587" loc="4.111">λισσόμεναι τὰ Ζηνὸς ἐν ὕδατι τέκνα τεκέσθαι.</TextUnit>
    <TextUnit id="588" loc="4.112">Πηνειὲ Φθιῶτα, τί νῦν ἀνέμοισιν ἐρίζεις;</TextUnit>
    <TextUnit id="589" loc="4.113">ὦ πάτερ, οὐ μὴν ἵππον ἀέθλιον ἀμφιβέβηκας.</TextUnit>
    <TextUnit id="590" loc="4.114">ἦ ῥά τοι ὧδ' αἰεὶ ταχινοὶ πόδες, ἢ ἐπ' ἐμεῖο</TextUnit>
    <TextUnit id="591" loc="4.115">μοῦνοι ἐλαφρίζουσι, πεποίησαι δὲ πέτεσθαι</TextUnit>
    <TextUnit id="592" loc="4.116">σήμερον ἐξαπίνης;' ὃ δ' ἀνήκοος. 'ὦ ἐμὸν ἄχθος,</TextUnit>
    <TextUnit id="593" loc="4.117">ποῖ σε φέρω; μέλεοι γὰρ ἀπειρήκασι τένοντες.</TextUnit>
    <TextUnit id="594" loc="4.118">Πήλιον ὦ Φιλύρης νυμφήιον, ἀλλὰ σὺ μεῖνον,</TextUnit>
    <TextUnit id="595" loc="4.119">μεῖνον, ἐπεὶ καὶ θῆρες ἐν οὔρεσι πολλάκι σεῖο</TextUnit>
    <TextUnit id="596" loc="4.120">ὠμοτόκους ὠδῖνας ἀπηρείσαντο λέαιναι.'</TextUnit>
    <TextUnit id="597" loc="4.121">τὴν δ' ἄρα καὶ Πηνειὸς ἀμείβετο δάκρυα λείβων</TextUnit>
    <TextUnit id="598" loc="4.122">'λητοῖ, ̓Αναγκαίη μεγάλη θεός. οὐ γὰρ ἔγωγε</TextUnit>
    <TextUnit id="599" loc="4.123">πότνια σὰς ὠδῖνας ἀναίνομαι （οἶδα καὶ ἄλλας</TextUnit>
    <TextUnit id="600" loc="4.124">λουσαμένας ἀπ' ἐμεῖο λεχωίδας）: ἀλλά μοι ̔́Ηρη</TextUnit>
    <TextUnit id="601" loc="4.125">δαψιλὲς ἠπείλησεν. ἀπαύγασαι, οἷος ἔφεδρος</TextUnit>
    <TextUnit id="602" loc="4.126">οὔρεος ἐξ ὑπάτου σκοπιὴν ἔχει, ὅς κέ με ῥεῖα</TextUnit>
    <TextUnit id="603" loc="4.127">βυσσόθεν ἐξερύσειε. τί μήσομαι; ἢ ἀπολέσθαι</TextUnit>
    <TextUnit id="604" loc="4.128">ἡδύ τί τοι Πηνειόν; ἴτω πεπρωμένον ἦμαρ:</TextUnit>
    <TextUnit id="605" loc="4.129">τλήσομαι εἵνεκα σεῖο καὶ εἰ μέλλοιμι ῥοάων</TextUnit>
    <TextUnit id="606" loc="4.130">διψαλέην ἄμπωτιν ἔχων αἰώνιον ἔρρειν</TextUnit>
    <TextUnit id="607" loc="4.131">καὶ μόνος ἐν ποταμοῖσιν ἀτιμότατος καλέεσθαι.</TextUnit>
    <TextUnit id="608" loc="4.132">ἠνίδ' ἐγώ: τί περισσά; κάλει μόνον Εἰλήθυιαν.'</TextUnit>
    <TextUnit id="609" loc="4.133">εἶπε καὶ ἠρώησε μέγαν ῥόον. ἀλλά οἱ ̓́Αρης</TextUnit>
    <TextUnit id="610" loc="4.134">Παγγαίου προθέλυμνα καρήατα μέλλεν ἀείρας</TextUnit>
    <TextUnit id="611" loc="4.135">ἐμβαλέειν δίνηισιν, ἀποκρύψαι δὲ ῥέεθρα:</TextUnit>
    <TextUnit id="612" loc="4.136">ὑψόθε δ' ἐσμαράγησε καὶ ἀσπίδα τύψεν ἀκωκῆι</TextUnit>
    <TextUnit id="613" loc="4.137">δούρατος: ἣ δ' ἐλέλιξεν ἐνόπλιον: ἔτρεμε δ' ̓́Οσσης</TextUnit>
    <TextUnit id="614" loc="4.138">οὔρεα καὶ πεδίον Κραννώνιον αἵ τε δυσαεῖς</TextUnit>
    <TextUnit id="615" loc="4.139">ἐσχατιαὶ Πίνδοιο, φόβωι δ' ὠρχήσατο πᾶσα</TextUnit>
    <TextUnit id="616" loc="4.140">Θεσσαλίη: τοῖος γὰρ ἀπ' ἀσπίδος ἔβραμεν ἦχος.</TextUnit>
    <TextUnit id="617" loc="4.141">ὡς δ' ὁπότ' Αἰτναίου ὄρεος πυρὶ τυφομένοιο</TextUnit>
    <TextUnit id="618" loc="4.142">σείονται μυχὰ πάντα κατουδαίοιο γίγαντος</TextUnit>
    <TextUnit id="619" loc="4.143">εἰς ἑτέρην Βριαρῆος ἐπωμίδα κινυμένοιο,</TextUnit>
    <TextUnit id="620" loc="4.144">θερμάστραι τε βρέμουσιν ὑφ' ̔Ηφαίστοιο πυράγρης</TextUnit>
    <TextUnit id="621" loc="4.145">ἔργα θ' ὁμοῦ, δεινὸν δὲ πυρίκμητοί τε λέβητες</TextUnit>
    <TextUnit id="622" loc="4.146">καὶ τρίποδες πίπτοντες ἐπ' ἀλλήλοις ἰαχεῦσι:</TextUnit>
    <TextUnit id="623" loc="4.147">τῆμος ἔγεντ' ἄραβος σάκεος τόσος εὐκύκλοιο:</TextUnit>
    <TextUnit id="624" loc="4.148">Πηνειὸς δ' οὐκ αὖτις ἐχάζετο, μίμνε δ' ὁμοίως</TextUnit>
    <TextUnit id="625" loc="4.149">καρτερὸς ὡς τὰ πρῶτα, θοὰς δ' ἐστήσατο δίνας,</TextUnit>
    <TextUnit id="626" loc="4.150">εἰσόκε οἱ Κοιηὶς ἐκέκλετο 'σώιζεο χαίρων,</TextUnit>
    <TextUnit id="627" loc="4.151">σώιζεο: μὴ σύ γ' ἐμεῖο πάθηις κακὸν εἵνεκα τῆσδε</TextUnit>
    <TextUnit id="628" loc="4.152">ἀντ' ἐλεημοσύνης, χάριτος δέ τοι ἔσσετ' ἀμοιβή'.</TextUnit>
    <TextUnit id="629" loc="4.153">ἦ καὶ πολλὰ πάροιθεν ἐπεὶ κάμεν ἔστιχε νήσους</TextUnit>
    <TextUnit id="630" loc="4.154">εἰναλίας: αἳ δ' οὔ μιν ἐπερχομένην ἐδέχοντο,</TextUnit>
    <TextUnit id="631" loc="4.155">οὐ λιπαρὸν νήεσσιν ̓Εχινάδες ὅρμον ἔχουσαι,</TextUnit>
    <TextUnit id="632" loc="4.156">οὐδ' ἥτις Κέρκυρα φιλοξεινωτάτη ἄλλων,</TextUnit>
    <TextUnit id="633" loc="4.157">̓͂Ιρις ἐπεὶ πάσηισιν ἐφ' ὑψηλοῖο Μίμαντος</TextUnit>
    <TextUnit id="634" loc="4.158">σπερχομένη μάλα πολλὸν ἀπέτραπεν: αἳ δ' ὑπ' ὀμοκλῆς</TextUnit>
    <TextUnit id="635" loc="4.159">πανσυδίηι φοβέοντο κατὰ ρῥόον ἥντινα τέτμοι.</TextUnit>
    <TextUnit id="636" loc="4.160">ὠγυγίην δἤπειτα Κόων, Μεροπηίδα νῆσον,</TextUnit>
    <TextUnit id="637" loc="4.161">ἵκετο, Χαλκιόπης ἱερὸν μυχὸν ἡρωίνης.</TextUnit>
    <TextUnit id="638" loc="4.162">ἀλλά ἑ παιδὸς ἔρυκεν ἔπος τόδε 'μὴ σύ γε μῆτερ</TextUnit>
    <TextUnit id="639" loc="4.163">τῆι με τέκοις. οὔτ' οὖν ἐπιμέμφομαι οὐδὲ μεγαίρω</TextUnit>
    <TextUnit id="640" loc="4.164">νῆσον, ἐπεὶ λιπαρή τε καὶ εὔβοτος, εἴ νύ τις ἄλλη:</TextUnit>
    <TextUnit id="641" loc="4.165">ἀλλά οἱ ἐκ Μοιρέων τις ὀφειλόμενος θεὸς ἄλλος</TextUnit>
    <TextUnit id="642" loc="4.166">ἐστί, Σαωτήρων ὕπατον γένος: ὧι ὑπὸ μίτρην</TextUnit>
    <TextUnit id="643" loc="4.167">ἵξεται οὐκ ἀέκουσα Μακηδόνι κοιρανέεσθαι</TextUnit>
    <TextUnit id="644" loc="4.168">ἀμφοτέρη μεσόγεια καὶ αἳ πελάγεσσι κάθηνται,</TextUnit>
    <TextUnit id="645" loc="4.169">μέχρις ὅπου περάτη τε καὶ ὁππόθεν ὠκέες ἵπποι</TextUnit>
    <TextUnit id="646" loc="4.170">ἠέλιον φορέουσιν: ὃ δ' εἴσεται ἤθεα πατρός.</TextUnit>
    <TextUnit id="647" loc="4.171">καί νύ ποτε ξυνός τις ἐλεύσεται ἄμμιν ἄεθλος</TextUnit>
    <TextUnit id="648" loc="4.172">ὕστερον, ὁππότ' ἂν οἳ μὲν ἐφ' ̔Ελλήνεσσι μάχαιραν</TextUnit>
    <TextUnit id="649" loc="4.173">βαρβαρικὴν καὶ Κελτὸν ἀναστήσαντες ̓́Αρηα</TextUnit>
    <TextUnit id="650" loc="4.174">ὀψίγονοι Τιτῆνες ἀφ' ἑσπέρου ἐσχατόωντος</TextUnit>
    <TextUnit id="651" loc="4.175">ῥώσωνται νιφάδεσσιν ἐοικότες ἢ ἰσάριθμοι</TextUnit>
    <TextUnit id="652" loc="4.176">τείρεσιν, ἡνίκα πλεῖστα κατ' ἠέρα βουκολέονται,</TextUnit>
    <TextUnit id="653" loc="4.177">φρούρια καὶ</TextUnit>
    <TextUnit id="654" loc="4.178">καὶ πεδία Κρισσαῖα καὶ ἤπειροι</TextUnit>
    <TextUnit id="655" loc="4.179">ἀμφιπεριστείνωνται, ἴδωσι δὲ πίονα καπνὸν</TextUnit>
    <TextUnit id="656" loc="4.180">γείτονος αἰθομένοιο, καὶ οὐκέτι μοῦνον ἀκουῆι,</TextUnit>
    <TextUnit id="657" loc="4.181">ἀλλ' ἤδη παρὰ νηὸν ἀπαυγάζωνται † φάλαγγες</TextUnit>
    <TextUnit id="658" loc="4.182">δυσμενέων, ἤδη δὲ παρὰ τριπόδεσσιν ἐμεῖο</TextUnit>
    <TextUnit id="659" loc="4.183">φάσγανα καὶ ζωστῆρας ἀναιδέας ἐχθομένας τε</TextUnit>
    <TextUnit id="660" loc="4.184">ἀσπίδας, αἳ Γαλάτηισι κακὴν ὁδὸν ἄφρονι φύλωι</TextUnit>
    <TextUnit id="661" loc="4.185">στήσονται: τέων αἳ μὲν ἐμοὶ γέρας, αἳ δ' ἐπὶ Νείλωι</TextUnit>
    <TextUnit id="662" loc="4.186">ἐν πυρὶ τοὺς φορέοντας ἀποπνεύσαντας ἰδοῦσαι</TextUnit>
    <TextUnit id="663" loc="4.187">κείσονται βασιλῆος ἀέθλια πολλὰ καμόντος.</TextUnit>
    <TextUnit id="664" loc="4.188">ἐσσόμενε Πτολεμαῖε, τά τοι μαντήια φαίνω.</TextUnit>
    <TextUnit id="665" loc="4.189">αἰνήσεις μέγα δή τι τὸν εἰσέτι γαστέρι μάντιν</TextUnit>
    <TextUnit id="666" loc="4.190">ὕστερον ἤματα πάντα: σὺ δὲ ξυμβάλλεο μῆτερ:</TextUnit>
    <TextUnit id="667" loc="4.191">ἔστι διειδομένη τις ἐν ὕδατι νήσος ἀραιή,</TextUnit>
    <TextUnit id="668" loc="4.192">πλαζομένη πελάγεσσι: πόδες δέ οἱ οὐχ ἑνὶ χώρωι,</TextUnit>
    <TextUnit id="669" loc="4.193">ἀλλὰ παλιρροίηι ἐπινήχεται ἀνθέρικος ὥς,</TextUnit>
    <TextUnit id="670" loc="4.194">ἔνθα νότος, ἔνθ' εὖρος, ὅπη φορέηισι θάλασσα.</TextUnit>
    <TextUnit id="671" loc="4.195">τῆι με φέροις: κείνην γὰρ ἐλεύσεαι εἰς ἐθέλουσαν.'</TextUnit>
    <TextUnit id="672" loc="4.196">αἳ μὲν τόσσα λέγοντος ἀπέτρεχον εἰν ἁλὶ νῆσοι:</TextUnit>
    <TextUnit id="673" loc="4.197">̓Αστερίη φιλόμολπε, σὺ δ' Εὐβοίηθε κατήιεις,</TextUnit>
    <TextUnit id="674" loc="4.198">Κυκλάδας ὀψομένη περιηγέας, οὔ τι παλαιόν,</TextUnit>
    <TextUnit id="675" loc="4.199">ἀλλ' ἔτι τοι μετόπισθε Γεραίστιον εἵπετο φῦκος:</TextUnit>
    <TextUnit id="676" loc="4.201">φλεξας ἐπεὶ περικαίεο πυρί,</TextUnit>
    <TextUnit id="677" loc="4.202">τλήμον' ὑπ' ὠδίνεσσι βαρυνομένην ὁρόωσα:</TextUnit>
    <TextUnit id="678" loc="4.203">'̔́Ηρη τοῦτό με ῥέξον ὅ τοι φίλον: οὐ γάρ ἀπειλὰς</TextUnit>
    <TextUnit id="679" loc="4.204">ὑμετέρας ἐφύλαξα: πέρα, πέρα εἰς ἐμὲ Λητοῖ'.</TextUnit>
    <TextUnit id="680" loc="4.205">ἔννεπες: ἣ δ' ἀρητὸν ἄλης ἀπεπαύσατο λυγρῆς,</TextUnit>
    <TextUnit id="681" loc="4.206">ἕζετο δ' ̓Ινωποῖο παρὰ ρῥόον, ὅντε βάθιστον</TextUnit>
    <TextUnit id="682" loc="4.207">γαῖα τότ' ἐξανίησιν, ὅτε πλήθοντι ῥεέθρωι</TextUnit>
    <TextUnit id="683" loc="4.208">Νεῖλος ἀπὸ κρημνοῖο κατέρχεται Αἰθιοπῆος:</TextUnit>
    <TextUnit id="684" loc="4.209">λύσατο δὲ ζώνην, ἀπὸ δ' ἐκλίθη ἔμπαλιν ὤμοις</TextUnit>
    <TextUnit id="685" loc="4.210">φοίνικος ποτὶ πρέμνον ἀμηχανίης ὑπὸ λυγρῆς</TextUnit>
    <TextUnit id="686" loc="4.211">τειρομένη: νότιος δὲ διὰ χροὸς ἔρρεεν ἱδρώς.</TextUnit>
    <TextUnit id="687" loc="4.212">εἶπε δ' ἀλυσθμαίνουσα 'τί μητέρα κοῦρε βαρύνεις;</TextUnit>
    <TextUnit id="688" loc="4.213">αὕτη τοι φίλε νῆσος ἐπιπλώουσα θαλάσσηι.</TextUnit>
    <TextUnit id="689" loc="4.214">γείνεο, γείνεο κοῦρε καὶ ἤπιος ἔξιθι κόλπου'.</TextUnit>
    <TextUnit id="690" loc="4.215">νύμφα Διὸς βαρύθυμε, σὺ δ' οὐκ ἄρ' ἔμελλες ἄπυστος</TextUnit>
    <TextUnit id="691" loc="4.216">δὴν ἔμεναι: τοίη σε προσέδραμεν ἀγγελιῶτις,</TextUnit>
    <TextUnit id="692" loc="4.217">εἶπε δ' ἔτ' ἀσθμαίνουσα, φόβωι δ' ἀνεμίσγετο μῦθος,</TextUnit>
    <TextUnit id="693" loc="4.218">'̔́Ηρη τιμηέσσα, πολὺ προὔχουσα θεάων</TextUnit>
    <TextUnit id="694" loc="4.219">σὴ μὲν ἐγώ, σὰ δὲ πάντα, σὺ δὲ κρείουσα κάθησαι</TextUnit>
    <TextUnit id="695" loc="4.220">γνησίη Οὐλύμποιο, καὶ οὐ χέρα δείδιμεν ἄλλην</TextUnit>
    <TextUnit id="696" loc="4.221">θηλυτέρην, σὺ δ' ἄνασσα τὸν αἴτιον εἴσεαι ὀργῆς.</TextUnit>
    <TextUnit id="697" loc="4.222">Λητώ τοι μίτρην ἀναλύεται ἔνδοθι νήσου.</TextUnit>
    <TextUnit id="698" loc="4.223">ἄλλαι μὲν πᾶσαί μιν ἀπέστυγον οὐδ' ἐδέχοντο:</TextUnit>
    <TextUnit id="699" loc="4.224">̓Αστερίη δ' ὀνομαστὶ παρερχομένην ἐκάλεσσεν,</TextUnit>
    <TextUnit id="700" loc="4.225">̓Αστερίη, πόντοιο κακὸν σάρον: οἶσθα καὶ αὐτή.</TextUnit>
    <TextUnit id="701" loc="4.226">ἀλλὰ φίλη, δύνασαι γάρ, ἀμύνειν πότνια δούλοις</TextUnit>
    <TextUnit id="702" loc="4.227">ὑμετέροις, οἳ σεῖο πέδον πατέουσιν ἐφετμῆι'.</TextUnit>
    <TextUnit id="703" loc="4.228">ἦ καὶ ὑπὸ χρύσειον ἐδέθλιον ἷζε κύων ὥς,</TextUnit>
    <TextUnit id="704" loc="4.229">̓Αρτέμιδος ἥτις τε, θοῆς ὅτε παύσεται ἄγρης,</TextUnit>
    <TextUnit id="705" loc="4.230">ἵζει θηρήτειρα παρ' ἴχνεσιν, οὔατα δ' αὐτῆς</TextUnit>
    <TextUnit id="706" loc="4.231">ὀρθὰ μάλ', αἰὲν ἑτοῖμα θεῆς ὑποδέχθαι ὀμοκλήν:</TextUnit>
    <TextUnit id="707" loc="4.232">τῆι ἰκέλη Θαύμαντος ὑπὸ θρόνον ἵζετο κούρη.</TextUnit>
    <TextUnit id="708" loc="4.233">κείνη δ' οὐδέποτε σφετέρης ἐπιλήθεται ἕδρης,</TextUnit>
    <TextUnit id="709" loc="4.234">οὐδ' ὅτε οἱ ληθαῖον ἐπὶ πτερὸν ὕπνος ἐρείσει,</TextUnit>
    <TextUnit id="710" loc="4.235">ἀλλ' αὐτοῦ μεγάλοιο ποτὶ γλωχῖνα θρόνοιο</TextUnit>
    <TextUnit id="711" loc="4.236">τυτθὸν ἀποκλίνασα καρήατα λέχριος εὕδει.</TextUnit>
    <TextUnit id="712" loc="4.237">οὐδέ ποτε ζώνην ἀναλύεται οὐδὲ ταχείας</TextUnit>
    <TextUnit id="713" loc="4.238">ἐνδρομίδας, μή οἵ τι καὶ αἰφνίδιον ἔπος εἴπηι</TextUnit>
    <TextUnit id="714" loc="4.239">δεσπότις. ἣ δ' ἀλεγεινὸν ἀλαστήσασα προσηύδα</TextUnit>
    <TextUnit id="715" loc="4.240">'οὕτω νῦν, ὦ Ζηνὸς ὀνείδεα, καὶ γαμέοισθε</TextUnit>
    <TextUnit id="716" loc="4.241">λάθρια καὶ τίκτοιτε κεκρυμμένα, μηδ' ὅθι δειλαί</TextUnit>
    <TextUnit id="717" loc="4.242">δυστοκέες μογέουσιν ἀλετρίδες, ἀλλ' ὅθι φῶκαι</TextUnit>
    <TextUnit id="718" loc="4.243">εἰνάλιαι τίκτουσιν, ἐνὶ σπιλάδεσσιν ἐρήμοις.</TextUnit>
    <TextUnit id="719" loc="4.244">̓Αστερίηι δ' οὐδέν τι βαρύνομαι εἵνεκα τῆσδε</TextUnit>
    <TextUnit id="720" loc="4.245">ἀμπλακίης, οὐδ' ἔστιν ὅπως ἀποθύμια ῥέξω:</TextUnit>
    <TextUnit id="721" loc="4.246">τόσσα δέω: μάλα γάρ τε κακῶς ἐχαρίσσατο Λητοῖ:</TextUnit>
    <TextUnit id="722" loc="4.247">ἀλλά μιν ἔκπαγλόν τι σεβίζομαι, οὕνεκ' ἐμεῖο</TextUnit>
    <TextUnit id="723" loc="4.248">δέμνιον οὐκ ἐπάτησε, Διὸς δ' ἀνθείλετο πόντον'.</TextUnit>
    <TextUnit id="724" loc="4.249">ἣ μὲν ἔφη: κύκνοι δὲ θεοῦ μέλποντες ἄοζοι</TextUnit>
    <TextUnit id="725" loc="4.250">Μηιόνιον Πακτωλὸν ἐκυκλώσαντο λιπόντες</TextUnit>
    <TextUnit id="726" loc="4.251">ἑβδομάκις περὶ Δῆλον, ἐπήεισαν δὲ λοχείηι</TextUnit>
    <TextUnit id="727" loc="4.252">Μουσάων ὄρνιθες, ἀοιδότατοι πετεηνῶν:</TextUnit>
    <TextUnit id="728" loc="4.253">ἔνθεν ὁ παῖς τοσσάσδε λύρηι ἐνεδήσατο χορδάς</TextUnit>
    <TextUnit id="729" loc="4.254">ὕστερον, ὁσσάκι κύκνοι ἐπ' ὠδίνεσσιν ἄεισαν.</TextUnit>
    <TextUnit id="730" loc="4.255">ὄγδοον οὐκέτ' ἄεισαν, ὃ δ' ἔκθορεν, αἳ δ' ἐπὶ μακρὸν</TextUnit>
    <TextUnit id="731" loc="4.256">νύμφαι Δηλιάδες, ποταμοῦ γένος ἀρχαίοιο,</TextUnit>
    <TextUnit id="732" loc="4.257">εἶπαν ̓Ελειθυίης ἱερὸν μέλος, αὐτίκα δ' αἰθήρ</TextUnit>
    <TextUnit id="733" loc="4.258">χάλκεος ἀντήχησε διαπρυσίην ὀλολυγήν,</TextUnit>
    <TextUnit id="734" loc="4.259">οὐδ' ̔́Ηρη νεμέσησεν, ἐπεὶ χόλον ἐξέλετο Ζεύς.</TextUnit>
    <TextUnit id="735" loc="4.260">χρύσεά τοι τότε πάντα θεμείλια γείνετο Δῆλε,</TextUnit>
    <TextUnit id="736" loc="4.261">χρυσῶι δὲ τροχόεσσα πανήμερος ἔρρεε λίμνη,</TextUnit>
    <TextUnit id="737" loc="4.262">χρύσειον δ' ἐκόμησε γενέθλιον ἔρνος ἐλαίης,</TextUnit>
    <TextUnit id="738" loc="4.263">χρυσῶι δὲ πλήμυρε βαθὺς ̓Ινωπὸς ἑλιχθείς.</TextUnit>
    <TextUnit id="739" loc="4.264">αὐτὴ δὲ χρυσέοιο ἀπ' οὔδεος εἵλεο παῖδα,</TextUnit>
    <TextUnit id="740" loc="4.265">ἐν δ' ἐβάλευ κόλποισιν, ἔπος δ' ἐφθέγξαο τοῖον</TextUnit>
    <TextUnit id="741" loc="4.266">“ὦ μεγάλη πολύβωμε πολύπτολι πολλὰ φέρουσα,</TextUnit>
    <TextUnit id="742" loc="4.267">πίονες ἤπειροί τε καὶ αἳ περιναίετε νῆσοι:</TextUnit>
    <TextUnit id="743" loc="4.268">αὕτη ἐγὼ τοιήδε: δυσήροτος, ἀλλ' ἀπ' ἐμεῖο</TextUnit>
    <TextUnit id="744" loc="4.269">Δήλιος ̓Απόλλων κεκλήσεται, οὐδέ τις ἄλλη</TextUnit>
    <TextUnit id="745" loc="4.270">γαιάων τοσσόνδε θεῶι πεφιλήσεται ἄλλωι,</TextUnit>
    <TextUnit id="746" loc="4.271">οὐ Κερχνὶς κρείοντι Ποσειδάωνι Λεχαίου,</TextUnit>
    <TextUnit id="747" loc="4.272">οὐ πάγος ̔Ερμείηι Κυλλήνιος, οὐ Διὶ Κρήτη,</TextUnit>
    <TextUnit id="748" loc="4.273">ὡς ἐγὼ ̓Απόλλωνι: καὶ ἔσσομαι οὐκέτι πλαγκτή.”</TextUnit>
    <TextUnit id="749" loc="4.274">ὧδε σὺ μὲν κατέλεξας: ὃ δὲ γλυκὺν ἔσπασε μαζόν.</TextUnit>
    <TextUnit id="750" loc="4.275">τῶι καὶ νησάων ἁγιωτάτη ἐξέτι κείνου</TextUnit>
    <TextUnit id="751" loc="4.276">κλήζηι, ̓Απόλλωνος κουροτρόφος: οὐδέ ς' ̓Ενυώ</TextUnit>
    <TextUnit id="752" loc="4.277">οὐδ' ̓Αίδης οὐδ' ἵπποι ἐπιστείβουσιν ̓́Αρηος:</TextUnit>
    <TextUnit id="753" loc="4.278">ἀλλά τοι ἀμφιετεῖς δεκατηφόροι αἰὲν ἀπαρχαί</TextUnit>
    <TextUnit id="754" loc="4.279">πέμπονται, πᾶσαι δὲ χοροὺς ἀνάγουσι πόληες,</TextUnit>
    <TextUnit id="755" loc="4.280">αἵ τε πρὸς ἠοίην αἵ θ' ἕσπερον αἵ τ' ἀνὰ μέσσην</TextUnit>
    <TextUnit id="756" loc="4.281">κλήρους ἐστήσαντο, καὶ οἳ καθύπερθε βορείης</TextUnit>
    <TextUnit id="757" loc="4.282">οἰκία θινὸς ἔχουσι, πολυχρονιώτατον αἷμα.</TextUnit>
    <TextUnit id="758" loc="4.283">οἳ μέν τοι καλάμην τε καὶ ἱερὰ δράγματα πρῶτοι</TextUnit>
    <TextUnit id="759" loc="4.284">ἀσταχύων φορέουσιν: ἃ Δωδώνηθι Πελασγοί</TextUnit>
    <TextUnit id="760" loc="4.285">τηλόθεν ἐκβαίνοντα πολὺ πρώτιστα δέχονται,</TextUnit>
    <TextUnit id="761" loc="4.286">γηλεχέες θεράποντες ἀσιγήτοιο λέβητος:</TextUnit>
    <TextUnit id="762" loc="4.287">δεύτερον ̔Ιερὸν ἄστυ καὶ οὔρεα Μηλίδος αἴης</TextUnit>
    <TextUnit id="763" loc="4.288">ἔρχονται: κεῖθεν δὲ διαπλώουσιν ̓Αβάντων</TextUnit>
    <TextUnit id="764" loc="4.289">εἰς ἀγαθὸν πεδίον Ληλάντιον: οὐδ' ἔτι μακρός</TextUnit>
    <TextUnit id="765" loc="4.290">ὁ πλόος Εὐβοίηθεν, ἐπεὶ σέο γείτονες ὅρμοι.</TextUnit>
    <TextUnit id="766" loc="4.291">πρῶταί τοι τάδ' ἔνεικαν ἀπὸ ξανθῶν ̓Αριμασπῶν</TextUnit>
    <TextUnit id="767" loc="4.292">Οὖπίς τε Λοξώ τε καὶ εὐαίων ̔Εκαέργη,</TextUnit>
    <TextUnit id="768" loc="4.293">θυγατέρες Βορέαο, καὶ ἄρσενες οἳ τότ' ἄριστοι</TextUnit>
    <TextUnit id="769" loc="4.294">ἠιθέων: οὐδ' οἵ γε παλιμπετὲς οἴκαδ' ἵκοντο,</TextUnit>
    <TextUnit id="770" loc="4.295">εὔμοιροι δ' ἐγένοντο, καὶ ἀκλέες οὔποτ' ἐκεῖνοι.</TextUnit>
    <TextUnit id="771" loc="4.296">ἦ τοι Δηλιάδες μέν, ὅτ' εὐήχης ὑμέναιος</TextUnit>
    <TextUnit id="772" loc="4.297">ἤθεα κουράων μορμύσσεται, ἥλικα χαίτην</TextUnit>
    <TextUnit id="773" loc="4.298">παρθενικαῖς, παῖδες δὲ θέρος τὸ πρῶτον ἰούλων</TextUnit>
    <TextUnit id="774" loc="4.299">ἄρσενες ἠιθέοισιν ἀπαρχόμενοι φορέουσιν.</TextUnit>
    <TextUnit id="775" loc="4.300">̓Αστερίη θυόεσσα, σὲ μὲν περί τ' ἀμφί τε νῆσοι</TextUnit>
    <TextUnit id="776" loc="4.301">κύκλον ἐποιήσαντο καὶ ὡς χορὸν ἀμφεβάλοντο:</TextUnit>
    <TextUnit id="777" loc="4.302">οὔτε σιωπηλὴν οὔτ' ἄψοφον οὖλος ἐθείραις</TextUnit>
    <TextUnit id="778" loc="4.303">ἕσπερος, ἀλλ' αἰεί σε καταβλέπει ἀμφιβόητον.</TextUnit>
    <TextUnit id="779" loc="4.304">οἳ μὲν ὑπαείδουσι νόμον Λυκίοιο γέροντος,</TextUnit>
    <TextUnit id="780" loc="4.305">ὅν τοι ἀπὸ Ξάνθοιο θεοπρόπος ἤγαγεν ̓Ωλήν:</TextUnit>
    <TextUnit id="781" loc="4.306">αἳ δὲ ποδὶ πλήσσουσι χορίτιδες ἀσφαλὲς οὖδας.</TextUnit>
    <TextUnit id="782" loc="4.307">δὴ τότε καὶ στεφάνοισι βαρύνεται ἱρὸν ἄγαλμα</TextUnit>
    <TextUnit id="783" loc="4.308">Κύπριδος ἀρχαίης ἀριήκοον, ἥν ποτε Θησεύς</TextUnit>
    <TextUnit id="784" loc="4.309">εἵσατο σὺν παίδεσσιν, ὅτε Κρήτηθεν ἀνέπλει.</TextUnit>
    <TextUnit id="785" loc="4.310">οἳ χαλεπὸν μύκημα καὶ ἄγριον υἷα φυγόντες</TextUnit>
    <TextUnit id="786" loc="4.311">Πασιφάης καὶ γναμπτὸν ἕδος σκολιοῦ λαβυρίνθου</TextUnit>
    <TextUnit id="787" loc="4.312">πότνια σὸν περὶ βωμὸν ἐγειρομένου κιθαρισμοῦ</TextUnit>
    <TextUnit id="788" loc="4.313">κύκλιον ὠρχήσαντο, χοροῦ δ' ἡγήσατο Θησεύς.</TextUnit>
    <TextUnit id="789" loc="4.314">ἔνθεν ἀειζώοντα θεωρίδος ἱερὰ Φοίβωι</TextUnit>
    <TextUnit id="790" loc="4.315">Κεκροπίδαι πέμπουσι, τοπήια νηὸς ἐκείνης.</TextUnit>
    <TextUnit id="791" loc="4.316">̓Αστερίη πολύβωμε πολύλλιτε, τίς δέ σε ναύτης</TextUnit>
    <TextUnit id="792" loc="4.317">ἔμπορος Αἰγαίοιο παρήλυθε νηὶ θεούσηι;</TextUnit>
    <TextUnit id="793" loc="4.318">οὐχ ούτω μεγάλοι μιν ἐπιπνείουσιν ἀῆται,</TextUnit>
    <TextUnit id="794" loc="4.319">χρειὼ δ' ὅττι τάχιστον ἄγει πλόον, ἀλλὰ τὰ λαίφη</TextUnit>
    <TextUnit id="795" loc="4.320">ὠκέες ἐστείλαντο καὶ οὐ πάλιν αὖτις ἔβησαν,</TextUnit>
    <TextUnit id="796" loc="4.321">πρὶν μεγάλη σέο βωμὸν ὑπὸ πληγῆισιν ἑλίξαι</TextUnit>
    <TextUnit id="797" loc="4.322">ῥησσόμενον καὶ πρέμνον ὀδακτάσαι ἁγνὸν ἐλαίης</TextUnit>
    <TextUnit id="798" loc="4.323">χεῖρας ἀποστρέψαντας: ἃ Δηλιὰς εὕρετο νύμφη</TextUnit>
    <TextUnit id="799" loc="4.324">παίγνια κουρίζοντι καὶ ̓Απόλλωνι γελαστύν.</TextUnit>
    <TextUnit id="800" loc="4.325">ἱστίη ὦ νήσων εὐέστιε χαῖρε μὲν αὐτή,</TextUnit>
    <TextUnit id="801" loc="4.326">χαίροι δ' ̓Απόλλων τε καὶ ἣν ἐλοχεύσαο Λητώ.</TextUnit>
    <TextUnit id="802" loc="5.1">́Οσσαι λωτροχόοι τᾶς Παλλάδος ἔξιτε πᾶσαι,</TextUnit>
    <TextUnit id="803" loc="5.2">ἔξιτε: τᾶν ἵππων ἄρτι φρυασσομενᾶν</TextUnit>
    <TextUnit id="804" loc="5.3">τᾶν ἱερᾶν ἐσάκουσα, καὶ ἁ θεὸς εὔτυκος ἕρπειν:</TextUnit>
    <TextUnit id="805" loc="5.4">σοῦσθέ νυν, ὦ ξανθαί σοῦσθε Πελασγιάδες.</TextUnit>
    <TextUnit id="806" loc="5.5">οὔποκ' ̓Αθαναία μεγάλως ἀπενίψατο πάχεις</TextUnit>
    <TextUnit id="807" loc="5.6">πρὶν κόνιν ἱππειᾶν ἐξελάσαι λαγόνων,</TextUnit>
    <TextUnit id="808" loc="5.7">οὐδ' ὅκα δὴ λύθρωι πεπαλαγμένα πάντα φέροισα</TextUnit>
    <TextUnit id="809" loc="5.8">τεύχεα τῶν ἀδίκων ἦνθ' ἀπὸ γηγενέων,</TextUnit>
    <TextUnit id="810" loc="5.9">ἀλλὰ πολὺ πράτιστον ὑφ' ἅρματος αὐχένας ἵππων</TextUnit>
    <TextUnit id="811" loc="5.10">λυσαμένα παγαῖς ἔκλυσεν ̓Ωκεανῶ</TextUnit>
    <TextUnit id="812" loc="5.11">ἱδρῶ καὶ ῥαθάμιγγας, ἐφοίβασεν δὲ παγέντα</TextUnit>
    <TextUnit id="813" loc="5.12">πάντα χαλινοφάγων ἀφρὸν ἀπὸ στομάτων.</TextUnit>
    <TextUnit id="814" loc="5.13">ὦ ἴτ' ̓Αχαιιάδες, καὶ μὴ μύρα μηδ' ἀλαβάστρως</TextUnit>
    <TextUnit id="815" loc="5.14">（συρίγγων ἀίω φθόγγον ὑπαξονίων）,</TextUnit>
    <TextUnit id="816" loc="5.15">μὴ μύρα λωτροχόοι τᾶι Παλλάδι μηδ' ἀλαβάστρως</TextUnit>
    <TextUnit id="817" loc="5.16">（οὐ γὰρ ̓Αθαναία χρίματα μεικτὰ φιλεῖ）</TextUnit>
    <TextUnit id="818" loc="5.17">οἴσετε μηδὲ κάτοπτρον: ἀεὶ καλὸν ὄμμα τὸ τήνας</TextUnit>
    <TextUnit id="819" loc="5.18">οὐδ' ὅκα τὰν ̓́Ιδαι Φρὺξ ἐδίκαζεν ἔριν,</TextUnit>
    <TextUnit id="820" loc="5.19">οὔτ' ἐς ὀρείχαλκον μεγάλα θεὸς οὔτε Σιμοῦντος</TextUnit>
    <TextUnit id="821" loc="5.20">ἔβλεψεν δίναν ἐς διαφαινομέναν:</TextUnit>
    <TextUnit id="822" loc="5.21">οὐδ' ́Ηρα: Κύπρις δὲ διαυγέα χαλκὸν ἑλοῖσα</TextUnit>
    <TextUnit id="823" loc="5.22">πολλάκι τὰν αὐτὰν δὶς μετέθηκε κόμαν:</TextUnit>
    <TextUnit id="824" loc="5.23">ἃ δέ, δὶς ἑξήκοντα διαθρέξασα διαύλως,</TextUnit>
    <TextUnit id="825" loc="5.24">οἷα παρ' Εὐρώται τοὶ Λακεδαιμόνιοι</TextUnit>
    <TextUnit id="826" loc="5.25">ἀστέρες, ἐμπεράμως ἐνετρίψατο λιτὰ βαλοῖσα</TextUnit>
    <TextUnit id="827" loc="5.26">χρίματα, τᾶς ἰδίας ἔκγονα φυταλιᾶς:</TextUnit>
    <TextUnit id="828" loc="5.27">ὦ κῶραι, τὸ δ' ἔρευθος ἀνέδραμε, πρώιον οἵαν</TextUnit>
    <TextUnit id="829" loc="5.28">ἢ ῥόδον ἢ σίβδας κόκκος ἔχει χροΐαν.</TextUnit>
    <TextUnit id="830" loc="5.29">τῶι καὶ νῦν ἄρσεν τι κομίξατε μῶνον ἔλαιον,</TextUnit>
    <TextUnit id="831" loc="5.30">ὧι Κάστωρ, ὧι καὶ χρίεται ̔Ηρακλέης:</TextUnit>
    <TextUnit id="832" loc="5.31">οἴσετε καὶ κτένα οἱ παγχρύσεον, ὡς ἀπὸ χαίταν</TextUnit>
    <TextUnit id="833" loc="5.32">πέξηται, λιπαρὸν σμασαμένα πλόκαμον.</TextUnit>
    <TextUnit id="834" loc="5.33">ἔξιθ' ̓Αθαναία: πάρα τοι καταθύμιος ἴλα,</TextUnit>
    <TextUnit id="835" loc="5.34">παρθενικαὶ μεγάλων παῖδες ̓Αρεστοριδᾶν:</TextUnit>
    <TextUnit id="836" loc="5.35">ὠθάνα, φέρεται δὲ καὶ ἁ Διομήδεος ἀσπίς,</TextUnit>
    <TextUnit id="837" loc="5.36">ὡς ἔθος ̓Αργείων τοῦτο παλαιότερον:</TextUnit>
    <TextUnit id="838" loc="5.38">Εὐμήδης ἐδίδαξε, τεὶν κεχαρισμένος ἱρεύς:</TextUnit>
    <TextUnit id="839" loc="5.39">ὅς ποκα βωλευτὸν γνοὺς ἐπί οἱ θάνατον</TextUnit>
    <TextUnit id="840" loc="5.40">δᾶμον ἑτοιμάζοντα φυγᾶι τεὸν ἱρὸν ἄγαλμα</TextUnit>
    <TextUnit id="841" loc="5.40">ὤιχετ' ἔχων, Κρεῖον δ' εἰς ὄρος ὠικίσατο:</TextUnit>
    <TextUnit id="842" loc="5.41">κρεῖον ὄρος: σὲ δὲ δαῖμον ἀπορρώγεσσιν ἔθηκεν</TextUnit>
    <TextUnit id="843" loc="5.42">ἐν πέτραις, αἷς νῦν οὔνομα Παλλατίδες.</TextUnit>
    <TextUnit id="844" loc="5.43">ἔξιθ' ̓Αθαναία περσέπτολι χρυσεοπήληξ,</TextUnit>
    <TextUnit id="845" loc="5.44">ἵππων καὶ σακέων ἁδομένα πατάγωι.</TextUnit>
    <TextUnit id="846" loc="5.45">σάμερον ὑδροφόροι μὴ βάπτετε — σάμερον ̓́Αργος</TextUnit>
    <TextUnit id="847" loc="5.46">πίνετ' ἀπὸ κρανᾶν μηδ' ἀπὸ τῶ ποταμῶ,</TextUnit>
    <TextUnit id="848" loc="5.47">σάμερον αἱ δῶλαι τὰς κάλπιδας ἢ 'ς Φυσάδειαν</TextUnit>
    <TextUnit id="849" loc="5.48">ἢ ἐς ̓Αμυμώναν οἴσετε τὰν Δαναῶ.</TextUnit>
    <TextUnit id="850" loc="5.49">καὶ γὰρ δὴ χρυσῶι τε καὶ ἄνθεσιν ὕδατα μείξας</TextUnit>
    <TextUnit id="851" loc="5.50">ἡξεῖ φορβαίων ̓́Ιναχος ἐξ ὀρέων</TextUnit>
    <TextUnit id="852" loc="5.51">τἀθάναι τὸ λοετρὸν ἄγων καλόν. ἀλλὰ Πελασγέ</TextUnit>
    <TextUnit id="853" loc="5.52">φράζεο μὴ οὐκ ἐθέλων τὰν βασίλειαν ἴδηις.</TextUnit>
    <TextUnit id="854" loc="5.53">ὅς κεν ἴδηι γυμνὰν τὰν Παλλάδα τὰν πολιοῦχον,</TextUnit>
    <TextUnit id="855" loc="5.54">τὦργος ἐσοψεῖται τοῦτο πανυστάτιον.</TextUnit>
    <TextUnit id="856" loc="5.55">πότνι' ̓Αθαναία τὺ μὲν ἔξιθι: μέσφα δ' ἐγώ τι</TextUnit>
    <TextUnit id="857" loc="5.56">ταῖσδ' ἐρέω. μῦθος δ' οὐκ ἐμός, ἀλλ' ἑτέρων.</TextUnit>
    <TextUnit id="858" loc="5.57">παῖδες, ̓Αθαναία νύμφαν μίαν ἔν ποκα Θήβαις</TextUnit>
    <TextUnit id="859" loc="5.58">πουλύ τι καὶ πέρι δὴ φίλατο τᾶν ἑταρᾶν,</TextUnit>
    <TextUnit id="860" loc="5.59">ματέρα Τειρεσίαο, καὶ οὔποκα χωρὶς ἔγεντο:</TextUnit>
    <TextUnit id="861" loc="5.60">ἀλλὰ καὶ ἀρχαίων εὖτ' ἐπὶ Θεσπιέων</TextUnit>
    <TextUnit id="862" loc="5.61">¯˘˘¯˘˘¯˘ ἢ εἰς ̔Αλίαρτον ἐλαύνοι</TextUnit>
    <TextUnit id="863" loc="5.62">ἵππως, Βοιωτῶν ἔργα διερχομένα,</TextUnit>
    <TextUnit id="864" loc="5.63">ἢ' πὶ Κορωνείας, ἵνα οἱ τεθυωμένον ἄλσος</TextUnit>
    <TextUnit id="865" loc="5.64">καὶ βωμοὶ ποταμῶι κεῖντ' ἐπὶ Κουραλίωι:</TextUnit>
    <TextUnit id="866" loc="5.65">πολλάκις ἁ δαίμων νιν ἑῶ ἐπεβάσατο δίφρω,</TextUnit>
    <TextUnit id="867" loc="5.66">οὐδ' ὄαροι νυμφᾶν οὐδὲ χοροστασίαι</TextUnit>
    <TextUnit id="868" loc="5.67">ἁδεῖαι τελέθεσκον, ὅκ' οὐχ ἁγεῖτο Χαρικλώ:</TextUnit>
    <TextUnit id="869" loc="5.68">ἀλλ' ἔτι καὶ τήναν δάκρυα πόλλ' ἔμενεν,</TextUnit>
    <TextUnit id="870" loc="5.69">καίπερ ̓Αθαναίαι καταθύμιον ἔσσαν ἑταίραν.</TextUnit>
    <TextUnit id="871" loc="5.70">δή ποκα γὰρ πέπλων λυσομένα περόνας</TextUnit>
    <TextUnit id="872" loc="5.71">ἵππω ἐπὶ κράναι ̔Ελικωνίδι καλὰ ῥεοίσαι</TextUnit>
    <TextUnit id="873" loc="5.72">λῶντο: μεσαμβρινὰ δ' εἶχ' ὄρος ἁσυχία.</TextUnit>
    <TextUnit id="874" loc="5.73">ἀμφότεραι λώοντο, μεσαμβριναὶ δ' ἔσαν ὧραι,</TextUnit>
    <TextUnit id="875" loc="5.74">πολλὰ δ' ἁσυχία τῆνο κατεῖχεν ὄρος.</TextUnit>
    <TextUnit id="876" loc="5.75">Τειρεσίας δ' ἔτι μῶνος ἁμᾶ κυσὶν ἄρτι γένεια</TextUnit>
    <TextUnit id="877" loc="5.76">περκάζων ἱερὸν χῶρον ἀνεστρέφετο:</TextUnit>
    <TextUnit id="878" loc="5.77">διψάσας δ' ἄφατόν τι ποτὶ ρῥόον ἤλυθε κράνας,</TextUnit>
    <TextUnit id="879" loc="5.78">σχέτλιος: οὐκ ἐθέλων δ' εἶδε τὰ μὴ θεμιτά:</TextUnit>
    <TextUnit id="880" loc="5.79">τὸν δὲ χολωσαμένα περ ὅμως προσέφασεν ̓Αθάνα</TextUnit>
    <TextUnit id="881" loc="5.80">'τίς σε, τὸν ὀφθαλμὼς οὐκέτ' ἀποισόμενον,</TextUnit>
    <TextUnit id="882" loc="5.81">ὦ Εὐηρείδα, χαλεπὰν ὁδὸν ἄγαγε δαίμων;'</TextUnit>
    <TextUnit id="883" loc="5.82">ἃ μὲν ἔφα, παιδὸς δ' ὄμματα νὺξ ἔλαβεν.</TextUnit>
    <TextUnit id="884" loc="5.83">ἑστάκη δ' ἄφθογγος, ἐκόλλασαν γὰρ ἀνῖαι</TextUnit>
    <TextUnit id="885" loc="5.84">γώνατα καὶ φωνὰν ἔσχεν ἀμηχανία.</TextUnit>
    <TextUnit id="886" loc="5.85">ἁ νύμφα δ' ἐβόασε 'τί μοι τὸν κῶρον ἔρεξας</TextUnit>
    <TextUnit id="887" loc="5.86">πότνια; τοιαῦται δαίμονες ἐστἐ φίλαι;</TextUnit>
    <TextUnit id="888" loc="5.87">ὄμματά μοι τῶ παιδὸς ἀφείλεο. τέκνον ἄλαστε</TextUnit>
    <TextUnit id="889" loc="5.88">εἶδες ̓Αθαναίας στήθεα καὶ λαγόνας,</TextUnit>
    <TextUnit id="890" loc="5.89">ἀλλ' οὐκ ἀέλιον πάλιν ὄψεαι. ὦ ἐμὲ δειλάν,</TextUnit>
    <TextUnit id="891" loc="5.90">ὦ ὄρος, ὦ ̔Ελικὼν οὐκέτι μοι παριτέ,</TextUnit>
    <TextUnit id="892" loc="5.91">ἦ μεγάλ' ἀντ' ὀλίγων ἐπράξαο: δόρκας ὀλέσσας</TextUnit>
    <TextUnit id="893" loc="5.92">καὶ πρόκας οὐ πολλὰς φάεα παιδὸς ἔχεις.'</TextUnit>
    <TextUnit id="894" loc="5.93">† ἁ μὲν ἀμφοτέραισι φίλον περὶ παῖδα λαβοῖσα</TextUnit>
    <TextUnit id="895" loc="5.94">† μάτηρ μὲν γοερᾶν οἶτον ἀηδονίδων</TextUnit>
    <TextUnit id="896" loc="5.95">ἆγε βαρὺ κλαίοισα, θεὰ δ' ἐλέησεν ἑταίραν</TextUnit>
    <TextUnit id="897" loc="5.96">καί νιν ̓Αθαναία πρὸς τόδ' ἔλεξεν ἔπος</TextUnit>
    <TextUnit id="898" loc="5.97">'δῖα γύναι μετὰ πάντα βαλεῦ πάλιν ὅσσα δι' ὀργάν</TextUnit>
    <TextUnit id="899" loc="5.98">εἶπας: ἐγὼ δ' οὔ τοι τέκνον ἔθηκ' ἀλαόν.</TextUnit>
    <TextUnit id="900" loc="5.99">οὐ γὰρ ̓Αθαναίαι γλυκερὸν πέλει ὄμματα παίδων</TextUnit>
    <TextUnit id="901" loc="5.100">ἁρπάζειν: Κρόνιοι δ' ὧδε λέγοντι νόμοι:</TextUnit>
    <TextUnit id="902" loc="5.101">ὅς κε τιν' ἀθανάτων, ὅκα μὴ θεὸς αὐτὸς ἕληται,</TextUnit>
    <TextUnit id="903" loc="5.102">ἀθρήσηι, μισθῶ τοῦτον ἰδεῖν μεγάλω.</TextUnit>
    <TextUnit id="904" loc="5.103">δῖα γύναι, τὸ μὲν οὐ παλινάγρετον αὖθι γένοιτο</TextUnit>
    <TextUnit id="905" loc="5.104">ἔργον: ἐπεὶ μοιρᾶν ὧδ' ἐπένησε λίνα,</TextUnit>
    <TextUnit id="906" loc="5.105">ἁνίκα τὸ πρᾶτόν νιν ἐγείναο: νῦν δὲ κομίζευ,</TextUnit>
    <TextUnit id="907" loc="5.106">ὦ Εὐηρείδα, τέλθος ὀφειλόμενον.</TextUnit>
    <TextUnit id="908" loc="5.107">πόσσα μὲν ἁ Καδμηὶς ἐς ὕστερον ἔμπυρα καυσεῖ,</TextUnit>
    <TextUnit id="909" loc="5.108">πόσσα δ' ̓Αρισταῖος, τὸν μόνον εὐχόμενοι</TextUnit>
    <TextUnit id="910" loc="5.109">παῖδα, τὸν ἁβατὰν ̓Ακταίονα, τυφλὸν ἰδέσθαι.</TextUnit>
    <TextUnit id="911" loc="5.110">καὶ τῆνος μεγάλας σύνδρομος ̓Ατέμιδος</TextUnit>
    <TextUnit id="912" loc="5.111">ἐσσεῖτ': ἀλλ' οὐκ αὐτὸν ὅ τε δρόμος αἵ τ' ἐν ὄρεσσι</TextUnit>
    <TextUnit id="913" loc="5.112">ῥυσεῦνται ξυναὶ τᾶμος ἑκαβολίαι,</TextUnit>
    <TextUnit id="914" loc="5.113">ὁπ πόκα κοὐκ ἐθέλων περ ἴδηι χαρίεντα λοετρά</TextUnit>
    <TextUnit id="915" loc="5.115">δαίμονος: ἀλλ' αὐταὶ τὸν πρὶν ἄνακτα κύνες</TextUnit>
    <TextUnit id="916" loc="5.116">τουτάκι δειπνησεῦντι: τὰ δ' υἱέος ὀστέα μάτηρ</TextUnit>
    <TextUnit id="917" loc="5.117">λεξεῖται δρυμὼς πάντας ἐπερχομένα:</TextUnit>
    <TextUnit id="918" loc="5.118">ὀλβίσταν ἐρέει σε καὶ εὐαίωνα γενέσθαι,</TextUnit>
    <TextUnit id="919" loc="5.119">ἐξ ὀρέων ἀλαὸν παῖδ' ἀποδεξαμέναν.</TextUnit>
    <TextUnit id="920" loc="5.120">ὦ ἑτάρα, τῶι μή τι μινύρεο: τῶιδε γὰρ ἄλλα</TextUnit>
    <TextUnit id="921" loc="5.120">τεῦ χάριν ἐξ ἐμέθεν πολλὰ μενεῦντι γέρα.</TextUnit>
    <TextUnit id="922" loc="5.121">μάντιν ἐπεὶ θησῶ νιν ἀοίδιμον ἐσσομένοισιν,</TextUnit>
    <TextUnit id="923" loc="5.122">ἦ μέγα τῶν ἄλλων δή τι περισσότερον,</TextUnit>
    <TextUnit id="924" loc="5.123">γνωσεῖται δ' ὄρνιχας, ὃς αἴσιος οἵ τε πέτονται</TextUnit>
    <TextUnit id="925" loc="5.124">ἤλιθα καὶ ποίων οὐκ ἀγαθαὶ πτέρυγες.</TextUnit>
    <TextUnit id="926" loc="5.125">πολλὰ δὲ Βοιωτοῖσι θεοπρόπα, πολλὰ δὲ Κάδμωι</TextUnit>
    <TextUnit id="927" loc="5.126">χρησεῖ, καὶ μεγάλοις ὕστερα Λαβδακίδαις.</TextUnit>
    <TextUnit id="928" loc="5.127">δωσῶ καὶ μέγα βάκτρον, ὅ οἱ πόδας ἐς δέον ἀξεῖ,</TextUnit>
    <TextUnit id="929" loc="5.128">δωσῶ καὶ βιότω τέρμα πολυχρόνιον.</TextUnit>
    <TextUnit id="930" loc="5.129">καὶ μόνος, εὖτε θάνηι, πεπνυμένος ἐν νεκύεσσι</TextUnit>
    <TextUnit id="931" loc="5.130">φοιτασεῖ, μεγάλωι τίμιος ̔Αγεσίλαι.</TextUnit>
    <TextUnit id="932" loc="5.131">ὣς φαμένα κατένευσε: τὸ δ' ἐντελές ὧι κ' ἔπι νεύσηι</TextUnit>
    <TextUnit id="933" loc="5.132">Παλλάς, ἐπεὶ μώναι Ζεὺς τό γε θυγατέρων</TextUnit>
    <TextUnit id="934" loc="5.133">δῶκεν ̓Αθαναίαι, πατρώια πάντα φέρεσθαι,</TextUnit>
    <TextUnit id="935" loc="5.134">λωτροχόοι, μάτηρ δ' οὔτις ἔτικτε θεάν,</TextUnit>
    <TextUnit id="936" loc="5.135">ἀλλὰ Διὸς κορυφά. κορυφὰ Διὸς οὐκ ἐπινεύει</TextUnit>
    <TextUnit id="937" loc="5.136">ψεύδεα αι θυγάτηρ.</TextUnit>
    <TextUnit id="938" loc="5.137">ἔρχετ' ̓Αθαναία νῦν ἀτρεκές: ἀλλὰ δέχεσθε</TextUnit>
    <TextUnit id="939" loc="5.138">τὰν θεόν, ὦ κῶραι, τὦργον ὅσαις μέλεται,</TextUnit>
    <TextUnit id="940" loc="5.139">σύν τ' εὐαγορίαι σύν τ' εὔγμασι σύν τ' ὀλολυγαῖς.</TextUnit>
    <TextUnit id="941" loc="5.140">χαῖρε θεά, κάδευ δ' ̓́Αργεος ̓Ιναχίω.</TextUnit>
    <TextUnit id="942" loc="5.141">χαῖρε καὶ ἐξελάοισα, καὶ ἐς πάλιν αὖτις ἐλάσσαις</TextUnit>
    <TextUnit id="943" loc="5.142">ἵππως, καὶ Δαναῶν κλᾶρον ἅπαντα σάω.</TextUnit>
    <TextUnit id="944" loc="6.1">τῶ καλάθω κατιόντος ἐπιφθέγξασθε γυναῖκες</TextUnit>
    <TextUnit id="945" loc="6.2">'Δάματερ μέγα χαῖρε πολύτροφε πουλυμέδιμνε'.</TextUnit>
    <TextUnit id="946" loc="6.3">τὸν κάλαθον κατιόντα χαμαὶ θασεῖσθε βέβαλοι,</TextUnit>
    <TextUnit id="947" loc="6.4">μηδ' ἀπὸ τῶ τέγεος μηδ' ὑψόθεν αὐγάσσησθε</TextUnit>
    <TextUnit id="948" loc="6.5">μὴ παῖς μηδὲ γυνὰ μηδ' ἃ κατεχεύατο χαίταν,</TextUnit>
    <TextUnit id="949" loc="6.6">μηδ' ὅκ' ἀφ' αὑαλέων στομάτων πτύωμες ἄπαστοι.</TextUnit>
    <TextUnit id="950" loc="6.7">ἕσπερος ἐκ νεφέων ἐσκέψατο （πανίκα νεῖται;）,</TextUnit>
    <TextUnit id="951" loc="6.8">ἕσπερος, ὅστε πιεῖν Δαμάτερα μῶνος ἔπεισεν,</TextUnit>
    <TextUnit id="952" loc="6.9">ἁρπαγίμας ὅκ' ἄπυστα μετέστιχεν ἴχνια κώρας.</TextUnit>
    <TextUnit id="953" loc="6.10">πότνια πῶς σε δύναντο πόδες φέρεν ἔστ' ἐπὶ δυθμάς,</TextUnit>
    <TextUnit id="954" loc="6.11">ἔστ' ἐπὶ τὼς μέλανας καὶ ὅπα τὰ χρύσεα μᾶλα;</TextUnit>
    <TextUnit id="955" loc="6.12">οὐ πίες οὐδ' ἄρ' ἔδες τῆνον χρόνον οὐδὲ λοέσσα.</TextUnit>
    <TextUnit id="956" loc="6.13">τρὶς μὲν δὴ διέβας ̓Αχελώιον ἀργυροδίναν,</TextUnit>
    <TextUnit id="957" loc="6.14">τοσσάκι δ' ἀενάων ποταμῶν ἐπέρασας ἕκαστον,</TextUnit>
    <TextUnit id="958" loc="6.15">τρὶς δ' ἐπὶ Καλλιχόρωι χαμάδις ἐκαθίσσαο φρητί</TextUnit>
    <TextUnit id="959" loc="6.16">αὐσταλέα ἄποτός τε καὶ οὐ φάγες οὐδὲ λοέσσα.</TextUnit>
    <TextUnit id="960" loc="6.17">μὴ μὴ ταῦτα λέγωμες ἃ δάκρυον ἄγαγε Δηοῖ:</TextUnit>
    <TextUnit id="961" loc="6.18">κάλλιον, ὡς πολίεσσιν ἑαδότα τέθμια δῶκε:</TextUnit>
    <TextUnit id="962" loc="6.19">κάλλιον, ὡς καλάμαν τε καὶ ἱερὰ δράγματα πράτα</TextUnit>
    <TextUnit id="963" loc="6.20">ἀσταχύων ἀπέκοψε καὶ ἐν βόας ἧκε πατῆσαι,</TextUnit>
    <TextUnit id="964" loc="6.21">ἁνίκα Τριπτόλεμος ἀγαθὰν ἐδιδάσκετο τέχναν:</TextUnit>
    <TextUnit id="965" loc="6.22">κάλλιον, ὡς （ἵνα καί τις ὑπερβασίας ἀλέηται）</TextUnit>
    <TextUnit id="966" loc="6.23">π ἰδέσθαι</TextUnit>
    <TextUnit id="967" loc="6.24">οὔπω τὰν Κνιδίαν, ἔτι Δώτιον ἱρὸν ἔναιον,</TextUnit>
    <TextUnit id="968" loc="6.25">τεῖ δ' αὐτᾶι καλὸν ἄλσος ἐποιήσαντο Πελασγοί</TextUnit>
    <TextUnit id="969" loc="6.26">δένδρεσιν ἀμφιλαφές: διά κεν μόλις ἦνθεν ὀιστός:</TextUnit>
    <TextUnit id="970" loc="6.27">ἐν πίτυς, ἐν μεγάλαι πτελέαι ἔσαν, ἐν δὲ καὶ ὄχναι,</TextUnit>
    <TextUnit id="971" loc="6.28">ἐν δὲ καλὰ γλυκύμαλα: τὸ δ' ὥστ' ἀλέκτρινον ὕδωρ</TextUnit>
    <TextUnit id="972" loc="6.29">ἐξ ἀμαρᾶν ἀνέθυε. θεὰ δ' ἐπεμαίνετο χώρωι</TextUnit>
    <TextUnit id="973" loc="6.30">ὅσσον ̓Ελευσῖνι, Τριόπαι θ' ὅσον ὁκκόσον ̓́Ενναι.</TextUnit>
    <TextUnit id="974" loc="6.31">ἀλλ' ὅκα Τριοπίδαισιν ὁ δεξιὸς ἄχθετο δαίμων,</TextUnit>
    <TextUnit id="975" loc="6.32">τουτάκις ἁ χείρων ̓Ερυσίχθονος ἅψατο βωλά:</TextUnit>
    <TextUnit id="976" loc="6.33">σεύατ' ἔχων θεράποντας ἐείκοσι, πάντας ἐν ἀκμᾶι,</TextUnit>
    <TextUnit id="977" loc="6.34">πάντας δ' ἀνδρογίγαντας ὅλαν πόλιν ἀρκίος ἆραι,</TextUnit>
    <TextUnit id="978" loc="6.35">ἀμφότερον πελέκεσσι καὶ ἀξίναισιν ὁπλίσσας</TextUnit>
    <TextUnit id="979" loc="6.36">ἐς δὲ τὸ τᾶς Δάματρος ἀναιδέες ἔδραμον ἄλσος.</TextUnit>
    <TextUnit id="980" loc="6.37">ἦς δέ τις αἴγειρος, μέγα δένδρεον αἰθέρι κῦρον,</TextUnit>
    <TextUnit id="981" loc="6.38">τῶι ἔπι ταὶ νύμφαι ποτὶ τὤνδιον ἑψιόωντο,</TextUnit>
    <TextUnit id="982" loc="6.39">ἃ πράτα πλαγεῖσα κακὸν μέλος ἴαχεν ἄλλαις.</TextUnit>
    <TextUnit id="983" loc="6.40">ἄισθετο Δαμάτηρ ὅτι οἱ ξύλον ἱερὸν ἄλγει,</TextUnit>
    <TextUnit id="984" loc="6.41">εἶπε δὲ χωσαμένα 'τίς μοι καλὰ δένδρεα κόπτει;'</TextUnit>
    <TextUnit id="985" loc="6.42">αὐτίκα Νικίππαι, τὰν οἱ πόλις ἀράτειραν</TextUnit>
    <TextUnit id="986" loc="6.43">δαμοσίαν ἔστασαν, ἐείσατο, γέντο δὲ χειρί</TextUnit>
    <TextUnit id="987" loc="6.44">στέμματα καὶ μάκωνα, κατωμαδίαν δ' ἔχε κλαῖδα.</TextUnit>
    <TextUnit id="988" loc="6.45">φᾶ δὲ παραψύχοισα κακὸν καὶ ἀναιδέα φῶτα</TextUnit>
    <TextUnit id="989" loc="6.46">'τέκνον, ὅτις τὰ θεοῖσιν ἀνειμένα δένδρεα κόπτεις,</TextUnit>
    <TextUnit id="990" loc="6.47">τέκνον ἐλίνυσον, τέκνον πολύθεστε τοκεῦσι,</TextUnit>
    <TextUnit id="991" loc="6.48">παύεο καὶ θεράποντας ἀπότρεπε, μή τι χαλεφθῆι</TextUnit>
    <TextUnit id="992" loc="6.49">πότνια Δαμάτηρ, τᾶς ἱερὸν ἐκκεραΐζεις'.</TextUnit>
    <TextUnit id="993" loc="6.50">τὰν δ' ἄρ' ὑποβλέψας χαλεπώτερον ἠὲ κυναγὸν</TextUnit>
    <TextUnit id="994" loc="6.51">ὤρεσιν ἐν Τμαρίοισιν ὑποβλέπει ἄνδρα λέαινα</TextUnit>
    <TextUnit id="995" loc="6.52">ὠμοτόκος, τᾶς φαντὶ πέλειν βλοσυρώτατον ὄμμα,</TextUnit>
    <TextUnit id="996" loc="6.53">'χάζευ' ἔφα 'μή τοι πέλεκυν μέγαν ἐν χροῒ παξῶ.</TextUnit>
    <TextUnit id="997" loc="6.54">ταῦτα δ' ἐμὸν θησεῖ στεγανὸν δόμον, ὧι ἔνι δαῖτας</TextUnit>
    <TextUnit id="998" loc="6.55">αἰὲν ἐμοῖς ἑτάροισιν ἄδην θυμαρέας ἀξῶ.'</TextUnit>
    <TextUnit id="999" loc="6.56">εἷπεν ὁ παῖς, Νέμεσις δὲ κακὰν ἐγράψατο φωνάν.</TextUnit>
    <TextUnit id="1000" loc="6.57">Δαμάτηρ δ' ἄφατόν τι κοτέσσατο, εἴσατο δ' ἁ θεύς:</TextUnit>
    <TextUnit id="1001" loc="6.58">ἴθματα μὲν χέρσω, κεφαλὰ δέ οἱ ἅψατ' ̓Ολύμπω.</TextUnit>
    <TextUnit id="1002" loc="6.59">οἳ μὲν ἄρ' ἡμιθνῆτες, ἐπεὶ τὰν πότνιαν εἶδον,</TextUnit>
    <TextUnit id="1003" loc="6.60">ἐξαπίνας ἀπόρουσαν ἐνὶ δρυσὶ χαλκὸν ἀφέντες.</TextUnit>
    <TextUnit id="1004" loc="6.61">ἃ δ' ἄλλως μὲν ἔασεν, ἀναγκαίαι γὰρ ἕποντο</TextUnit>
    <TextUnit id="1005" loc="6.62">δεσποτικὰν ὑπὸ χεῖρα, βαρὺν δ' ἀπαμείψατ' ἄνακτα</TextUnit>
    <TextUnit id="1006" loc="6.63">'ναὶ ναί, τεύχεο δῶμα κύον κύον ὧι ἔνι δαῖτας</TextUnit>
    <TextUnit id="1007" loc="6.64">ποιησεῖς: θαμιναὶ γὰρ ἐς ὕστερον εἰλαπίναι τοι.'</TextUnit>
    <TextUnit id="1008" loc="6.65">ἃ μὲν τόσς' εἰποῖς' ̓Ερυσίχθονι τεῦχε πονηρά.</TextUnit>
    <TextUnit id="1009" loc="6.66">αὐτίκα οἱ χαλεπόν τε καὶ ἄγριον ἔμβαλε λιμόν</TextUnit>
    <TextUnit id="1010" loc="6.67">αἴθωνα κρατερόν, μεγάλαι δ' ἐστρεύγετο νούσωι.</TextUnit>
    <TextUnit id="1011" loc="6.68">σχέτλιος, ὅσσα πάσαιτο τόσων ἔχεν ἵμερος αὖτις.</TextUnit>
    <TextUnit id="1012" loc="6.69">εἴκατι δαῖτα πένοντο, δυώδεκα δ' οἶνον ἄφυσσον:</TextUnit>
    <TextUnit id="1013" loc="6.70">τόσσα Διώνυσον γὰρ ἃ καὶ Δάματρα χαλέπτει:</TextUnit>
    <TextUnit id="1014" loc="6.71">† καὶ γὰρ τᾶι Δάματρι συνωργίσθη Διόνυσος.</TextUnit>
    <TextUnit id="1015" loc="6.72">οὔτε νιν εἰς ἐράνως οὔτε ξυνδείπνια πέμπον</TextUnit>
    <TextUnit id="1016" loc="6.73">αἰδόμενοι γονέες, προχανὰ δ' εὑρίσκετο πᾶσα.</TextUnit>
    <TextUnit id="1017" loc="6.74">ἦνθον ̓Ιτωνιάδος νιν ̓Αθαναίας ἐπ' ἄεθλα</TextUnit>
    <TextUnit id="1018" loc="6.75">̓Ορμενίδαι καλέοντες: ἀπ' ὦν ἀρνήσατο μάτηρ</TextUnit>
    <TextUnit id="1019" loc="6.76">'οὐκ ἔνδοι, χθιζὸς γὰρ ἐπὶ Κραννῶνα βέβακε</TextUnit>
    <TextUnit id="1020" loc="6.77">τέλθος ἀπαιτησῶν ἑκατὸν βόας'. ἦνθε Πολυξώ,</TextUnit>
    <TextUnit id="1021" loc="6.78">μάτηρ ̓Ακτορίωνος, ἐπεὶ γάμον ἄρτυε παιδί,</TextUnit>
    <TextUnit id="1022" loc="6.79">ἀμφότερον Τριόπαν τε καὶ υἱέα κικλήσκοισα.</TextUnit>
    <TextUnit id="1023" loc="6.80">τὰν δὲ γυνὰ βαρύθυμος ἀμείβετο δάκρυ χέοισα</TextUnit>
    <TextUnit id="1024" loc="6.81">'νεῖταί τοι Τριόπας, ̓Ερυσίχθονα δ' ἤλασε κάπρος</TextUnit>
    <TextUnit id="1025" loc="6.82">Πίνδον ἀν' εὐάγκειαν, δ δ' ἐννέα φάεα κεῖται'.</TextUnit>
    <TextUnit id="1026" loc="6.83">δειλαία φιλότεκνε, τί δ' οὐκ ἐψεύσαο, μᾶτερ;</TextUnit>
    <TextUnit id="1027" loc="6.84">δαίνυεν εἰλαπίναν τις: 'ἐν ἀλλοτρίοις ̓Ερυσίχθων'.</TextUnit>
    <TextUnit id="1028" loc="6.85">ἄγετό τις νύμφαν: '̓Ερυσίχθονα δίσκος ἔτυψεν,'</TextUnit>
    <TextUnit id="1029" loc="6.86">ἢ 'ἔπες' ἐξ ἵππων', ἢ 'ἐν ̓́Οθρυϊ ποίμνι' ἀμιθρεῖ'.</TextUnit>
    <TextUnit id="1030" loc="6.87">ἐνδόμυχος δἤπειτα πανάμερος εἰλαπιναστάς</TextUnit>
    <TextUnit id="1031" loc="6.88">ἤσθιε μυρία πάντα: κακὰ δ' ἐξάλλετο γαστήρ</TextUnit>
    <TextUnit id="1032" loc="6.89">αἰεὶ μᾶλλον ἔδοντι, τὰ δ' ἐς βυθὸν οἷα θαλάσσας</TextUnit>
    <TextUnit id="1033" loc="6.90">ἀλεμάτως ἀχάριστα κατέρρεεν εἴδατα πάντα.</TextUnit>
    <TextUnit id="1034" loc="6.91">ὡς δὲ Μίμαντι χιών, ὡς ἀελίωι ἔνι πλαγγών,</TextUnit>
    <TextUnit id="1035" loc="6.92">καὶ τούτων † ἔτι μεῖζον ἐτάκετο μέσφ' ἐπὶ νευράς:</TextUnit>
    <TextUnit id="1036" loc="6.93">δειλαίωι ἶνές τε καὶ ὀστέα μῶνον ἔλειφθεν.</TextUnit>
    <TextUnit id="1037" loc="6.94">κλαῖε μὲν ἁ μάτηρ, βαρὺ δ' ἔστενον αἱ δύ' ἀδελφαί</TextUnit>
    <TextUnit id="1038" loc="6.95">χὡ μαστὸς τὸν ἔπωνε καὶ αἱ δέκα πολλάκι δῶλαι.</TextUnit>
    <TextUnit id="1039" loc="6.96">καὶ δ' αὐτὸς Τριόπας πολιαῖς ἐπὶ χεῖρας ἔβαλλε,</TextUnit>
    <TextUnit id="1040" loc="6.97">τοῖα τὸν οὐκ ἀίοντα Ποσειδάωνα καλιστρέων:</TextUnit>
    <TextUnit id="1041" loc="6.98">'ψευδοπάτωρ ἰδὲ τόνδε τεοῦ τρίτον, εἴπερ ἐγὼ μέν</TextUnit>
    <TextUnit id="1042" loc="6.99">σεῦ τε καὶ Αἰολίδος Κανάκας γένος, αὐτὰρ ἐμεῖο</TextUnit>
    <TextUnit id="1043" loc="6.100">τοῦτο τὸ δείλαιον γένετο βρέφος: αἴθε γὰρ αὐτόν</TextUnit>
    <TextUnit id="1044" loc="6.101">βλητὸν ὑπ' ̓Απόλλωνος ἐμαὶ χέρες ἐκτερέιξαν:</TextUnit>
    <TextUnit id="1045" loc="6.102">νῦν δὲ κακὰ βούβρωστις ἐν ὀφθαλμοῖσι κάθηται.</TextUnit>
    <TextUnit id="1046" loc="6.103">ἤ οἱ ἀπόστασον χαλεπὰν νόσον ἠέ νιν αὐτός</TextUnit>
    <TextUnit id="1047" loc="6.104">βόσκε λαβών: ἁμαὶ γὰρ ἀπειρήκαντι τράπεζαι.</TextUnit>
    <TextUnit id="1048" loc="6.105">χῆραι μὲν μάνδραι, κενεαὶ δέ μοι αὔλιες ἤδη</TextUnit>
    <TextUnit id="1049" loc="6.106">τετραπόδων, ἤδη γὰρ ἀπαρνήσαντο μάγειροι.'</TextUnit>
    <TextUnit id="1050" loc="6.107">ἀλλὰ καὶ οὐρῆας μεγαλᾶν ὑπέλυσαν ἁμαξᾶν,</TextUnit>
    <TextUnit id="1051" loc="6.108">καὶ τὰν βῶν ἔφαγεν, τὰν ̔Εστίαι ἔτρεφε μάτηρ,</TextUnit>
    <TextUnit id="1052" loc="6.109">καὶ τὸν ἀεθλοφόρον καὶ τὸν πολεμήιον ἵππον,</TextUnit>
    <TextUnit id="1053" loc="6.110">καὶ τὰν αἴλουρον, τὰν ἔτρεμε θηρία μικκά.</TextUnit>
    <TextUnit id="1054" loc="6.111">μέσφ' ὅκα μὲν Τριόπαο δόμοις ἔνι χρήματα κεῖτο,</TextUnit>
    <TextUnit id="1055" loc="6.112">μῶνοι ἄρ' οἰκεῖοι θάλαμοι κακὸν ἠπίσταντο.</TextUnit>
    <TextUnit id="1056" loc="6.113">ἀλλ' ὅκα τὸν βαθὺν οἶκον ἀνεξήραναν ὀδόντες,</TextUnit>
    <TextUnit id="1057" loc="6.114">καὶ τόχ' ὁ τῶ βασιλῆος ἐνὶ τριόδοισι καθῆστο</TextUnit>
    <TextUnit id="1058" loc="6.115">αἰτίζων ἀκόλως τε καὶ ἔκβολα λύματα δαιτός.</TextUnit>
    <TextUnit id="1059" loc="6.116">Δάματερ, μὴ τῆνος ἐμὶν φίλος, ὅς τοι ἀπεχθής,</TextUnit>
    <TextUnit id="1060" loc="6.117">εἴη μηδ' ὁμότοιχος: ἐμοὶ κακογείτονες ἐχθροί.</TextUnit>
    <TextUnit id="1061" loc="6.118">ἄισατε παρθενικαί, καὶ ἐπιφθέγξασθε τεκοῖσαι</TextUnit>
    <TextUnit id="1062" loc="6.119">̔Δάματερ μέγα χαῖρε πολύτροφε πουλυμέδιμνε'.</TextUnit>
    <TextUnit id="1063" loc="6.120">χὠς αἱ τὸν κάλαθον λευκότριχες ἵπποι ἄγοντι</TextUnit>
    <TextUnit id="1064" loc="6.121">τέσσαρες, ὣς ἁμὶν μεγάλα θεὸς εὐρυάνασσα</TextUnit>
    <TextUnit id="1065" loc="6.122">λευκὸν ἔαρ, λευκὸν δὲ θέρος καὶ χεῖμα φέροισα</TextUnit>
    <TextUnit id="1066" loc="6.123">ἡξεῖ καὶ φθινόπωρον, ἔτος δ' εἰς ἄλλο φυλαξεῖ.</TextUnit>
    <TextUnit id="1067" loc="6.124">ὡς δ' ἀπεδίλωτοι καὶ ἀνάμπυκες ἄστυ πατεῦμες,</TextUnit>
    <TextUnit id="1068" loc="6.125">ὣς πόδας, ὣς κεφαλὰς παναπηρέας ἕξομες αἰεί.</TextUnit>
    <TextUnit id="1069" loc="6.126">ὡς δ' αἱ λικνοφόροι χρυσῶ πλέα λίκνα φέροντι,</TextUnit>
    <TextUnit id="1070" loc="6.127">ὣς ἁμὲς τὸν χρυσὸν ἀφειδέα πασαίμεσθα.</TextUnit>
    <TextUnit id="1071" loc="6.128">μέσφα τὰ τᾶς πόλιος πρυτανήια τὰς ἀτελέστως,</TextUnit>
    <TextUnit id="1072" loc="6.129">τὰς δὲ τελεσφορέας ποτὶ τὰν θεὸν ἄχρις ὁμαρτεῖν,</TextUnit>
    <TextUnit id="1073" loc="6.130">αἵτινες ἑξήκοντα κατώτεραι: αἱ δὲ βαρεῖαι</TextUnit>
    <TextUnit id="1074" loc="6.131">χἄτις ̓Ελειθυίαι τείνει χέρα χἄτις ἐν ἄλγει,</TextUnit>
    <TextUnit id="1075" loc="6.132">ὣς ἅλις, ὡς αὐτᾶν ἱκανὸν γόνυ: ταῖσι δὲ Δηώ</TextUnit>
    <TextUnit id="1076" loc="6.133">δωσεῖ πάντ' ἐπίμεστα καὶ ὡς ποτὶ ναὸν ἵκωνται.</TextUnit>
    <TextUnit id="1077" loc="6.134">χαῖρε θεὰ καὶ τάνδε σάω πόλιν ἔν θ' ὁμονοίαι</TextUnit>
    <TextUnit id="1078" loc="6.135">ἔν τ' εὐηπελίαι, φέρε δ' ἀγρόθι νόστιμα πάντα:</TextUnit>
    <TextUnit id="1079" loc="6.136">φέρβε βόας, φέρε μᾶλα, φέρε στάχυν, οἶσε θερισμόν,</TextUnit>
    <TextUnit id="1080" loc="6.137">φέρβε καὶ εἰράναν, ἵν' ὃς ἄροσε τῆνος ἀμάσηι.</TextUnit>
    <TextUnit id="1081" loc="6.138">ἵλαθί μοι τρίλλιστε μέγα κρείοισα θεάων.</TextUnit>
  </Text>
</TessDocument>
