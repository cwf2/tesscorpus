<?xml version="1.0" encoding="UTF-8"?>
<TessDocument id="terence.andria">
  <Metadata>
    <Author>terence</Author>
    <Display>Andria</Display>
    <Abbr>ter. and.</Abbr>
    <Lang>la</Lang>
    <Prose>0</Prose>
    <PrintSource>Edward St. John Parry, Publii Terentii Comoediae VI. London: Whitaker and Co., Ave Maria Lane;  George Bell, Fleet Street, 1857.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.02.0087</DigitalSourceURL>
    <AddedBy>Anna Glenn</AddedBy>
    <URI>urn:cts:latinLit:phi0134.phi001.perseus-lat1</URI>
  </Metadata>
  <Text>
    <TextUnit id="0" loc="prologue.1.1">Poeta quum primum animum ad scribendum appulit,</TextUnit>
    <TextUnit id="1" loc="prologue.1.2">Id sibi negoti credidit solum dari</TextUnit>
    <TextUnit id="2" loc="prologue.1.3">Populo ut placerent quas fecisset fabulas.</TextUnit>
    <TextUnit id="3" loc="prologue.1.4">Verum aliter evenire multo intelligit.</TextUnit>
    <TextUnit id="4" loc="prologue.1.5">Nam in prologis scribundis operam abutitur,</TextUnit>
    <TextUnit id="5" loc="prologue.1.6">Non qui argumentum narret, sed qui malevoli</TextUnit>
    <TextUnit id="6" loc="prologue.1.7">Veteris poetae maledictis respondeat.</TextUnit>
    <TextUnit id="7" loc="prologue.1.8">Nunc quam rem vitio dent quaeso animum advortite.</TextUnit>
    <TextUnit id="8" loc="prologue.1.9">Menander feeit Andriam et Perinthiam.</TextUnit>
    <TextUnit id="9" loc="prologue.1.10">Qui utramvis recte norit ambas noverit.</TextUnit>
    <TextUnit id="10" loc="prologue.1.11">Non ita dissimili sunt argumento, sed tamen</TextUnit>
    <TextUnit id="11" loc="prologue.1.12">Dissimili oratione sunt factae ac stilo.</TextUnit>
    <TextUnit id="12" loc="prologue.1.13">Quae convenere in Andriam ex Perinthia</TextUnit>
    <TextUnit id="13" loc="prologue.1.14">Fatetur transtulisse atque usum pro suis.</TextUnit>
    <TextUnit id="14" loc="prologue.1.15">Id isti vituperant factum; atque in eo disputant,</TextUnit>
    <TextUnit id="15" loc="prologue.1.16">Contaminari non decere fabulas.</TextUnit>
    <TextUnit id="16" loc="prologue.1.17">Faciuntne intelligendo ut nihil intelligant.</TextUnit>
    <TextUnit id="17" loc="prologue.1.18">Qui quum hunc accusant Naevium, Plautum, Ennium</TextUnit>
    <TextUnit id="18" loc="prologue.1.19">Accusant, quos hic noster auctores liabet:</TextUnit>
    <TextUnit id="19" loc="prologue.1.20">Quorum aemulari exoptat negligentiam</TextUnit>
    <TextUnit id="20" loc="prologue.1.21">Potius, quam istorum obscuram diligentiam.</TextUnit>
    <TextUnit id="21" loc="prologue.1.22">Dehinc ut quiescant porro moneo et desinant</TextUnit>
    <TextUnit id="22" loc="prologue.1.23">Maledicere, malefacta ne noscant sua.</TextUnit>
    <TextUnit id="23" loc="prologue.1.24">Favete, adeste aequo animo, et rem cognoscite,</TextUnit>
    <TextUnit id="24" loc="prologue.1.25">Ut pernoscatis, ecquid spei sit reliquum,</TextUnit>
    <TextUnit id="25" loc="prologue.1.26">Posthac quas faciet de integro comoedias,</TextUnit>
    <TextUnit id="26" loc="prologue.1.27">Spectandae an exigendae sint vobis prius.</TextUnit>
    <TextUnit id="27" loc="1.1.28">Vos istaec intro auferte: abite. Sosia,</TextUnit>
    <TextUnit id="28" loc="1.1.29">Adesdum: paucis to volo.   Dictum puta:</TextUnit>
    <TextUnit id="29" loc="1.1.30">Nempe ut curentur recte haec.   Immo aliud.   Quid est</TextUnit>
    <TextUnit id="30" loc="1.1.31">Quod tibi mea ars efficere hoc possit amplius?</TextUnit>
    <TextUnit id="31" loc="1.1.32">Nihil istac opus est arte ad hanc rem quam paro:</TextUnit>
    <TextUnit id="32" loc="1.1.33">Sed iis quas semper in te intellexi sitas,</TextUnit>
    <TextUnit id="33" loc="1.1.34">Fide et taciturnitate.   Exspecto quid velis.</TextUnit>
    <TextUnit id="34" loc="1.1.35">Ego postquam te emi, a parvulo ut semper tibi</TextUnit>
    <TextUnit id="35" loc="1.1.36">Apud me iusta et clemens fuerit servitus</TextUnit>
    <TextUnit id="36" loc="1.1.37">Scis: feci e servo ut esses libertus mihi.</TextUnit>
    <TextUnit id="37" loc="1.1.38">Propterea quod servibas liberaliter.</TextUnit>
    <TextUnit id="38" loc="1.1.39">Quod habui summum pretium, persolvi tibi.</TextUnit>
    <TextUnit id="39" loc="1.1.40">In memorial habeo.   Haud muto factum.   Gaudeo</TextUnit>
    <TextUnit id="40" loc="1.1.41">Si tibi quid feci aut facio quod placet, Simo,</TextUnit>
    <TextUnit id="41" loc="1.1.42">Et gratum id fuisse advorsum te habeo gratiam.</TextUnit>
    <TextUnit id="42" loc="1.1.43">Sed mihi hoc molestum est: nam istaec commemoratio</TextUnit>
    <TextUnit id="43" loc="1.1.44">Quasi exprobratio est immemoris benefici.</TextUnit>
    <TextUnit id="44" loc="1.1.45">Quin tu uno verbo dic quid est quod me velis.</TextUnit>
    <TextUnit id="45" loc="1.1.46">Ita faciam: hoc primum in hac re praedico tibi;</TextUnit>
    <TextUnit id="46" loc="1.1.47">Quas credis esse has non sunt verae nuptiae.</TextUnit>
    <TextUnit id="47" loc="1.1.48">Cur simulas igitur?   Rem omnem a principio audies;</TextUnit>
    <TextUnit id="48" loc="1.1.49">Eo pacto et gnati vitam, et consilium meum</TextUnit>
    <TextUnit id="49" loc="1.1.50">Cognosces, et quid facere in hac re te velim.</TextUnit>
    <TextUnit id="50" loc="1.1.51">Nam is postquam excessit ex ephebis, Sosia,</TextUnit>
    <TextUnit id="51" loc="1.1.52">Liberius vivendi fuit potestas: nam antea</TextUnit>
    <TextUnit id="52" loc="1.1.53">Qui seire posses, aut ingenium noscere,</TextUnit>
    <TextUnit id="53" loc="1.1.54">Dum aetas, metus, magister, prohibebant?   Ita est.</TextUnit>
    <TextUnit id="54" loc="1.1.55">Quod plerique omnes faciunt adolescentuli,</TextUnit>
    <TextUnit id="55" loc="1.1.56">Ut animum ad aliquod studium adiungant, aut equos</TextUnit>
    <TextUnit id="56" loc="1.1.57">Alere aut canes ad venandum, aut ad philosophos:</TextUnit>
    <TextUnit id="57" loc="1.1.58">Horum ille nihil egregiee praeter caetera</TextUnit>
    <TextUnit id="58" loc="1.1.59">Studebat: et tamen omnia haec mediocriter.</TextUnit>
    <TextUnit id="59" loc="1.1.60">Gaudebam.   Non iniuria: nam id arbitror</TextUnit>
    <TextUnit id="60" loc="1.1.61">Apprime in vita esse utile ut ne quid nimis.</TextUnit>
    <TextUnit id="61" loc="1.1.62">Sic vita erat: facile omnes perferre ac pati</TextUnit>
    <TextUnit id="62" loc="1.1.63">Cum quibus erat cunque una: iis sese dedere:</TextUnit>
    <TextUnit id="63" loc="1.1.64">Eorum obsequi studiis: advorsus nemini:</TextUnit>
    <TextUnit id="64" loc="1.1.65">Nunquam praeponens se illis: ita facillime</TextUnit>
    <TextUnit id="65" loc="1.1.66">Sine invidia laudem invenias et amicos pares.</TextUnit>
    <TextUnit id="66" loc="1.1.67">Sapienter vitam instituit: namque hoc tempore</TextUnit>
    <TextUnit id="67" loc="1.1.68">Obsequium amicos, veritas odium parit.</TextUnit>
    <TextUnit id="68" loc="1.1.69">Interea mulier quaedam abhinc triennium</TextUnit>
    <TextUnit id="69" loc="1.1.70">Ex Andro commigravit huc viciniae,</TextUnit>
    <TextUnit id="70" loc="1.1.71">Inopia et cognatorum negligentia</TextUnit>
    <TextUnit id="71" loc="1.1.72">Coacta, egregia forma atque aetate integra.</TextUnit>
    <TextUnit id="72" loc="1.1.73">Hei vereor ne quid Andria apportet mali.</TextUnit>
    <TextUnit id="73" loc="1.1.74">Primum haec pudice vitam parce ac duriter</TextUnit>
    <TextUnit id="74" loc="1.1.75">Agebat, lana ac tela victum quaeritans.</TextUnit>
    <TextUnit id="75" loc="1.1.76">Sed postquam amans accessit, pretium pollicens,</TextUnit>
    <TextUnit id="76" loc="1.1.77">Unus et item alter, ita ut ingenium est omnium</TextUnit>
    <TextUnit id="77" loc="1.1.78">Hominum a labore proclive ad libidinem,</TextUnit>
    <TextUnit id="78" loc="1.1.79">Accepit conditionem, dein quaestum occipit.</TextUnit>
    <TextUnit id="79" loc="1.1.80">Qui tum illam amabant forte, ita ut fit, filium</TextUnit>
    <TextUnit id="80" loc="1.1.81">Perduxere illuc secum ut una esset meum.</TextUnit>
    <TextUnit id="81" loc="1.1.82">Egomet continuo mecum, 'Certe captus est,</TextUnit>
    <TextUnit id="82" loc="1.1.83">Habet.' Observabam mane illorum servulos</TextUnit>
    <TextUnit id="83" loc="1.1.84">Venientes aut abeuntes: rogitabam, 'Heus puer,</TextUnit>
    <TextUnit id="84" loc="1.1.85">Dic sodes, quis heri Chrysidem habuit ?' Nam Andriae</TextUnit>
    <TextUnit id="85" loc="1.1.86">Illi id erat nomen.   Teneo.   Phaedrum, aut Cliniam</TextUnit>
    <TextUnit id="86" loc="1.1.87">Dicebant, aut Niceratum; nam hi tres tum simul</TextUnit>
    <TextUnit id="87" loc="1.1.88">Amabant. 'Eho, quid Pamphilus?' Quid? symbolam</TextUnit>
    <TextUnit id="88" loc="1.1.89">Dedit, coenavit. Gaudebam. Item alio die</TextUnit>
    <TextUnit id="89" loc="1.1.90">Quaerebam: comperiebam nihil ad Pamphilum</TextUnit>
    <TextUnit id="90" loc="1.1.91">Quidquam attinere. Enimvero spectatum satis</TextUnit>
    <TextUnit id="91" loc="1.1.92">Putabam, et magnum exemplum continentiae.</TextUnit>
    <TextUnit id="92" loc="1.1.93">Nam qui cum ingeniis conflictatur eiusmodi,</TextUnit>
    <TextUnit id="93" loc="1.1.94">Neque commovetur animus in ea re tamen,</TextUnit>
    <TextUnit id="94" loc="1.1.95">Scias posse habere iam ipsum suae vitae modum.</TextUnit>
    <TextUnit id="95" loc="1.1.96">Cum id mihi placebat tum uno ore omnes omnia</TextUnit>
    <TextUnit id="96" loc="1.1.97">Bona dicere, et laudare fortunas meas</TextUnit>
    <TextUnit id="97" loc="1.1.98">Qui gnatum haberem tali ingenio praeditum.</TextUnit>
    <TextUnit id="98" loc="1.1.99">Quid verbis opus est? hac fama impulsus Chremes,</TextUnit>
    <TextUnit id="99" loc="1.1.100">Ultro ad me venit unicam gnatam suam</TextUnit>
    <TextUnit id="100" loc="1.1.101">Cum dote summa filio uxorem ut daret.</TextUnit>
    <TextUnit id="101" loc="1.1.102">Placuit; despondi. Hic nuptiis dictus est dies.</TextUnit>
    <TextUnit id="102" loc="1.1.103">Quid obstat cur non verae fiant?   Audies.</TextUnit>
    <TextUnit id="103" loc="1.1.104">Fere in diebus paucis quibus haec acta sunt</TextUnit>
    <TextUnit id="104" loc="1.1.105">Chrysis vicina haec moritur.   O factum bene!</TextUnit>
    <TextUnit id="105" loc="1.1.106">Beasti; metui a Chryside.   Ibi tum filius</TextUnit>
    <TextUnit id="106" loc="1.1.107">Cum illis qui amabant Chrysidem una aderat frequens;</TextUnit>
    <TextUnit id="107" loc="1.1.108">Curabat una funus, tristis interim,</TextUnit>
    <TextUnit id="108" loc="1.1.109">Nonnunquam collacrumabat: placuit tum id mihi.</TextUnit>
    <TextUnit id="109" loc="1.1.110">Sic cogitabam; Hic, parvae consuetudinis</TextUnit>
    <TextUnit id="110" loc="1.1.111">Causa, mortem huius tam fert familiariter:</TextUnit>
    <TextUnit id="111" loc="1.1.112">Quid si ipse amasset? quid mihi hic faciet patri?</TextUnit>
    <TextUnit id="112" loc="1.1.113">Haec ego putabam esse omnia humani ingeni</TextUnit>
    <TextUnit id="113" loc="1.1.114">Mansuetique animi officia. Quid multis moror?</TextUnit>
    <TextUnit id="114" loc="1.1.115">Egomet quoque eius causa in funus prodeo,</TextUnit>
    <TextUnit id="115" loc="1.1.116">Nihil suspicans etiam mali.   Hem, quid est?   Scies.</TextUnit>
    <TextUnit id="116" loc="1.1.117">Effertur: imus. Interea inter mulieres</TextUnit>
    <TextUnit id="117" loc="1.1.118">Quae ibi aderant forte unam adspicio adolescentulam,</TextUnit>
    <TextUnit id="118" loc="1.1.119">Forma.   Bona fortasse.   Et vultu, Sosia,</TextUnit>
    <TextUnit id="119" loc="1.1.120">Adeo modesto, adeo venusto, ut nihil supra.</TextUnit>
    <TextUnit id="120" loc="1.1.121">Quia tum mihi lamentari praeter caeteras</TextUnit>
    <TextUnit id="121" loc="1.1.122">Visa est, et quia erat forma praeter caeteras</TextUnit>
    <TextUnit id="122" loc="1.1.123">Honesta et liberali, accedo ad pedisequas;</TextUnit>
    <TextUnit id="123" loc="1.1.124">Quae sit rogo. Sororem esse aiunt Chrysidis.</TextUnit>
    <TextUnit id="124" loc="1.1.125">Percussit illico animum: at at! hoc illud est,</TextUnit>
    <TextUnit id="125" loc="1.1.126">Hinc illae lacrumae; haec illa est misericordia.</TextUnit>
    <TextUnit id="126" loc="1.1.127">Quam timeo, quorsum evadas.   Funus interim</TextUnit>
    <TextUnit id="127" loc="1.1.128">Procedit: sequimur: ad sepulcrum venimus:</TextUnit>
    <TextUnit id="128" loc="1.1.129">In ignem posita est: fletur. Interea haec soror</TextUnit>
    <TextUnit id="129" loc="1.1.130">Quam dixi ad flammam accessit imprudentius,</TextUnit>
    <TextUnit id="130" loc="1.1.131">Satis cum periclo. Ibi tum exanimatus Pamphilus</TextUnit>
    <TextUnit id="131" loc="1.1.132">Bene dissimulatum amorem et celatum indicat.</TextUnit>
    <TextUnit id="132" loc="1.1.133">Accurrit: mediam mulierem complectitur:</TextUnit>
    <TextUnit id="133" loc="1.1.134">Mea Glycerium, inquit, quid agis? cur te is perditum?</TextUnit>
    <TextUnit id="134" loc="1.1.135">Tum illa, ut consuetum facile amorem cerneres,</TextUnit>
    <TextUnit id="135" loc="1.1.136">Reiecit se in eum flens quam familiariter.</TextUnit>
    <TextUnit id="136" loc="1.1.137">Quid ais?   Redeo inde iratus atque aegre ferens.</TextUnit>
    <TextUnit id="137" loc="1.1.138">Nec satis ad obiurgandum causae. Diceret,</TextUnit>
    <TextUnit id="138" loc="1.1.139">'Quid feci? quid commerui aut peccavi pater?</TextUnit>
    <TextUnit id="139" loc="1.1.140">Quae sese in ignem iniicere voluit, prohibui,</TextUnit>
    <TextUnit id="140" loc="1.1.141">Servavi.' Honesta oratio est.   Recte putas.</TextUnit>
    <TextUnit id="141" loc="1.1.142">Nam si ilium obiurges vitae qui auxilitum tulit,</TextUnit>
    <TextUnit id="142" loc="1.1.143">Quid facias illi qui dederit damnum aut malum?</TextUnit>
    <TextUnit id="143" loc="1.1.144">Venit Chremes postridie ad me clamitans,</TextUnit>
    <TextUnit id="144" loc="1.1.145">Indignum facinus; comperisse Pamphilum</TextUnit>
    <TextUnit id="145" loc="1.1.146">Pro uxore habere hanc peregrinam. Ego illud sedulo</TextUnit>
    <TextUnit id="146" loc="1.1.147">Negare factum; ille instat factum: denique</TextUnit>
    <TextUnit id="147" loc="1.1.148">Ita tum discedo ab illo, ut qui se filiam</TextUnit>
    <TextUnit id="148" loc="1.1.149">Neget daturum.   Non tu ibi gnatum?   Ne haec quidem</TextUnit>
    <TextUnit id="149" loc="1.1.150">Satis vehemens causa ad obiurgandum.   Qui celo?</TextUnit>
    <TextUnit id="150" loc="1.1.151">'Tute ipse his rebus finem praescripsti pater.</TextUnit>
    <TextUnit id="151" loc="1.1.152">Prope adest cum alieno more vivendum est mihi:</TextUnit>
    <TextUnit id="152" loc="1.1.153">Sine nunc meo me vivere interea modo.'</TextUnit>
    <TextUnit id="153" loc="1.1.154">Qui igitur relictus est obiurgandi locus?</TextUnit>
    <TextUnit id="154" loc="1.1.155">Si propter amorem uxorem nolit ducere,</TextUnit>
    <TextUnit id="155" loc="1.1.156">Ea primum ab illo animadvertenda iniuria est.</TextUnit>
    <TextUnit id="156" loc="1.1.157">Et nunc id operam do ut per falsas nuptias</TextUnit>
    <TextUnit id="157" loc="1.1.158">Vera obiurgandi causa sit si deneget:</TextUnit>
    <TextUnit id="158" loc="1.1.159">Simul sceleratus Davus siquid consili</TextUnit>
    <TextUnit id="159" loc="1.1.160">Habet ut consumat nunc cum nihil obsint doli;</TextUnit>
    <TextUnit id="160" loc="1.1.161">Quem ego credo manibus pedibus obnixe omnia</TextUnit>
    <TextUnit id="161" loc="1.1.162">Facturum; magis id adeo mihi ut incommodet</TextUnit>
    <TextUnit id="162" loc="1.1.163">Quam ut obsequatur gnato.   Quapropter?   Rogas?</TextUnit>
    <TextUnit id="163" loc="1.1.164">Mala mens, malus animus. Quem quidem ego si sensero--</TextUnit>
    <TextUnit id="164" loc="1.1.165">Sed quid opus est verbis? Sin eveniat quod volo,</TextUnit>
    <TextUnit id="165" loc="1.1.166">In Pamphilo ut nil sit morae, restat Chremes,</TextUnit>
    <TextUnit id="166" loc="1.1.167">Qui mi exorandus est: et spero confore.</TextUnit>
    <TextUnit id="167" loc="1.1.168">Nunc tuum est officium has bene ut adsimules nuptias:</TextUnit>
    <TextUnit id="168" loc="1.1.169">Perterrefacias Davum: observes filium,</TextUnit>
    <TextUnit id="169" loc="1.1.170">Quid agat, quid cum illo consili captet.   Sat est:</TextUnit>
    <TextUnit id="170" loc="1.1.171">Curabo: eamus nunc iam intro.   I prae, sequar.</TextUnit>
    <TextUnit id="171" loc="1.2.172">Non dubium est quin uxorem nolit filius:</TextUnit>
    <TextUnit id="172" loc="1.2.173">Ita Davum modo timere sensi, ubi nuptias</TextUnit>
    <TextUnit id="173" loc="1.2.174">Futuras esse audivit. Sed ipse exit foras.</TextUnit>
    <TextUnit id="174" loc="1.2.175">Mirabar hoc si sic abiret, et heri semper lenitas</TextUnit>
    <TextUnit id="175" loc="1.2.176">Verebar quorsum evaderet:</TextUnit>
    <TextUnit id="176" loc="1.2.177">Qui postquam audierat non datum iri filio uxorem suo</TextUnit>
    <TextUnit id="177" loc="1.2.178">Numquam cuiquam nostrum verbum fecit, neque id aegre tulit.</TextUnit>
    <TextUnit id="178" loc="1.2.179">At nunc faciet; neque, ut opinor, sine tuo magno malo.</TextUnit>
    <TextUnit id="179" loc="1.2.180">Id voluit, nos sic nec opinantes duci falso gaudio,</TextUnit>
    <TextUnit id="180" loc="1.2.181">Sperantes, iam amoto metu, interea oscitantes opprimi,</TextUnit>
    <TextUnit id="181" loc="1.2.182">Ut ne esset spatium cogitandi ad disturbandas nuptias:</TextUnit>
    <TextUnit id="182" loc="1.2.183">Astute.   Carnufex, quae loquitur?   Herus est, neque provideram.</TextUnit>
    <TextUnit id="183" loc="1.2.184">Dave.   Hem, quid est?   Ehodum ad me!   Quid hic volt?   Quid ais?   Qua de re?   Rogas?</TextUnit>
    <TextUnit id="184" loc="1.2.185">Meum gnatum rumor est amare.   Id populus curat scilicet.</TextUnit>
    <TextUnit id="185" loc="1.2.186">Hocine agis, an non?   Ego vero istuc.   Sed nunc ea me exquirere</TextUnit>
    <TextUnit id="186" loc="1.2.187">Iniqui patris est. Nam quod antehac fecit nihil ad me adtinet.</TextUnit>
    <TextUnit id="187" loc="1.2.188">Dum tempus ad eam rem tulit, sivi animum ut expleret suum:</TextUnit>
    <TextUnit id="188" loc="1.2.189">Nunc hic dies aliam vitam affert, alios mores postulat.</TextUnit>
    <TextUnit id="189" loc="1.2.190">Dehinc postulo, sive aequum est te oro, Dave, ut redeat iam in viam.</TextUnit>
    <TextUnit id="190" loc="1.2.191">Hoc quid sit?   Omnes qui amant graviter sibi dari uxorem ferunt.</TextUnit>
    <TextUnit id="191" loc="1.2.192">Ita aiunt.   Tum siquis magistrum cepit ad eam rem improbum</TextUnit>
    <TextUnit id="192" loc="1.2.193">Ipsum animum aegrotum ad deteriorem partem plerumque applicat.</TextUnit>
    <TextUnit id="193" loc="1.2.194">Non hercle intelligo.   Non? hem!   Non: Davus sum, non Oedipus.</TextUnit>
    <TextUnit id="194" loc="1.2.195">Nempe ergo aperte vis quae restant me loqui.   Sane quidem.</TextUnit>
    <TextUnit id="195" loc="1.2.196">Si sensero hodie quicquam in his te nuptiis</TextUnit>
    <TextUnit id="196" loc="1.2.197">Fallaciae conari quo fiant minus,</TextUnit>
    <TextUnit id="197" loc="1.2.198">Aut velle in ea re ostendi quam sis callidus,</TextUnit>
    <TextUnit id="198" loc="1.2.199">Verberibus caesum te in pistrinum Dave dedam usque ad necem,</TextUnit>
    <TextUnit id="199" loc="1.2.200">Ea lege atque omine, ut si te inde exemerim ego pro te molam.</TextUnit>
    <TextUnit id="200" loc="1.2.201">Quid, hoc intellextin? an nondum etiam ne hoc quidem?   Immo callide;</TextUnit>
    <TextUnit id="201" loc="1.2.202">Ita aperte ipsam rem modo locutus nil circuitione usus es.</TextUnit>
    <TextUnit id="202" loc="1.2.203">Ubi vis facilius passus sim, quam in hac re, me deludier.</TextUnit>
    <TextUnit id="203" loc="1.2.204">Bona verba, quaeso.   Irrides: nil me fallis. Edico tibi</TextUnit>
    <TextUnit id="204" loc="1.2.205">Ne temere facias: neque tu hoc dicas tibi non praedictum. Cave.</TextUnit>
    <TextUnit id="205" loc="1.3.206">Enimvero, Dave, nil loci est segnitiae neque socordiae,</TextUnit>
    <TextUnit id="206" loc="1.3.207">Quantum intellexi modo senis sententiam de nuptiis:</TextUnit>
    <TextUnit id="207" loc="1.3.208">Quae si non astu providentur me aut herum pessum dabunt.</TextUnit>
    <TextUnit id="208" loc="1.3.209">Nec quid agam certum est: Pamphilumne adiutem an auscultem seni.</TextUnit>
    <TextUnit id="209" loc="1.3.210">Si illum relinquo eius vitae timeo: sin opitulor huius minas;</TextUnit>
    <TextUnit id="210" loc="1.3.211">Cui verba dare difficile est. Primum iam de amore hoc comperit:</TextUnit>
    <TextUnit id="211" loc="1.3.212">Me infensus servat ne quam faciam in nuptiis fallaciam.</TextUnit>
    <TextUnit id="212" loc="1.3.213">Si senserit perii: aut si lubitum fuerit causam ceperit,</TextUnit>
    <TextUnit id="213" loc="1.3.214">Quo iure quaque iniuria praecipitem in pistrinum dabit.</TextUnit>
    <TextUnit id="214" loc="1.3.215">Ad haec mala hoc mihi accedit etiam: haec Andria,</TextUnit>
    <TextUnit id="215" loc="1.3.216">Si ista uxor sive amica est, gravida e Pamphilo est.</TextUnit>
    <TextUnit id="216" loc="1.3.217">Audireque eorum est operae pretium audaciam:</TextUnit>
    <TextUnit id="217" loc="1.3.218">Nam inceptio est amentium haud amantium:</TextUnit>
    <TextUnit id="218" loc="1.3.219">Quicquid peperisset decreverunt tollere:</TextUnit>
    <TextUnit id="219" loc="1.3.220">Et fingunt quandam inter se nunc fallaciam,</TextUnit>
    <TextUnit id="220" loc="1.3.221">Civem Atticam esse hanc. Fuit olim hinc quidam senex,</TextUnit>
    <TextUnit id="221" loc="1.3.222">Mercator: navem is fregit apud Andrum insulam:</TextUnit>
    <TextUnit id="222" loc="1.3.223">Is obiit mortem: ibi tum hanc eiectam Chrysidis</TextUnit>
    <TextUnit id="223" loc="1.3.224">Patrem recepisse orbam, parvam: Fabulae.</TextUnit>
    <TextUnit id="224" loc="1.3.225">Mihi quidem hercle non fit verisimile; atque ipsis commentum placet.</TextUnit>
    <TextUnit id="225" loc="1.3.226">Sed Mysis ab ea egreditur: at ego hinc me ad forum ut</TextUnit>
    <TextUnit id="226" loc="1.3.227">Conveniam Pamphilum, ne de hac re pater imprudentem opprimat.</TextUnit>
    <TextUnit id="227" loc="1.4.228">Audivi Archylis iamdudum: Lesbiam adduci iubes.</TextUnit>
    <TextUnit id="228" loc="1.4.229">Sane pol illa temulenta est mulier et temeraria,</TextUnit>
    <TextUnit id="229" loc="1.4.230">Nec satis digna cui committas primo partu mulierem;</TextUnit>
    <TextUnit id="230" loc="1.4.231">Tamen eam adducam. Importunitatem spectate aniculae,</TextUnit>
    <TextUnit id="231" loc="1.4.232">Quia compotrix eius est. Di date facultatem obsecro</TextUnit>
    <TextUnit id="232" loc="1.4.233">Huic pariundi, atque illi in aliis potius peccandi locum.</TextUnit>
    <TextUnit id="233" loc="1.4.234">Sed quidnam Pamphilum exanimatum video? Vereor quid siet.</TextUnit>
    <TextUnit id="234" loc="1.4.235">Opperiar ut sciam numquidnam haec turbae tristitia adferat.</TextUnit>
    <TextUnit id="235" loc="1.5.236">Hocine est humanum factum aut inceptum? hocine est officium patris?</TextUnit>
    <TextUnit id="236" loc="1.5.237">Quid illud est?   Pro deum atque hominum fidem, quid est si non haec contumelia est?</TextUnit>
    <TextUnit id="237" loc="1.5.238">Uxorem decrerat dare sese mihi hodie: nonne oportuit</TextUnit>
    <TextUnit id="238" loc="1.5.239">Praescisse me ante? nonne prius communicatum oportuit?</TextUnit>
    <TextUnit id="239" loc="1.5.240">Miseram me, quod verbum audio?</TextUnit>
    <TextUnit id="240" loc="1.5.241">Quid Chremes qui denegarat se commuissurum mihi</TextUnit>
    <TextUnit id="241" loc="1.5.242">Gnatam suam uxorem? id mutavit, quia me immutatum videt.</TextUnit>
    <TextUnit id="242" loc="1.5.243">Itan obstinate operam dat ut me a Glycerio miserum abstrahat:</TextUnit>
    <TextUnit id="243" loc="1.5.244">Quod si fit pereo funditus.</TextUnit>
    <TextUnit id="244" loc="1.5.245">Adeon' hominem esse invenustum aut infelicem quemquam ut ego sum?</TextUnit>
    <TextUnit id="245" loc="1.5.246">Pro deum atque hominum fidem!</TextUnit>
    <TextUnit id="246" loc="1.5.247">Nullon' ego Chremetis pacto adfinitatem effugere potero?</TextUnit>
    <TextUnit id="247" loc="1.5.248">Quot modis contemptus, spretus? facta, transacta omnia: hem,</TextUnit>
    <TextUnit id="248" loc="1.5.249">Repudiatus repetor: quamobrem? nisi si id est quod suspicor:</TextUnit>
    <TextUnit id="249" loc="1.5.250">Aliquid monstri alunt: ea quoniam nemini obtrudi potest,</TextUnit>
    <TextUnit id="250" loc="1.5.251">Itur ad me.   Oratio haec me miseram exanimavit metu.</TextUnit>
    <TextUnit id="251" loc="1.5.252">Nam quid ego nunc dicam de patre? ah</TextUnit>
    <TextUnit id="252" loc="1.5.253">Tantam rem tam neglegenter agere! praeteriens modo</TextUnit>
    <TextUnit id="253" loc="1.5.254">Mihi apud forum, 'Uxor tibi ducenda est, Pamphile, hodie,' inquit, 'para:</TextUnit>
    <TextUnit id="254" loc="1.5.255">Abi domum.' Id mi visus est dicere, 'Abi cito, et suspende te.'</TextUnit>
    <TextUnit id="255" loc="1.5.256">Obstipui: censen' me verbum potuisse ullum proloqui? aut</TextUnit>
    <TextUnit id="256" loc="1.5.257">Ullam causam, saltem ineptam, falsam, iniquam? Obmutui.</TextUnit>
    <TextUnit id="257" loc="1.5.258">Quod si ego rescissem id prius quid facerem, si quis nunc me roget?</TextUnit>
    <TextUnit id="258" loc="1.5.259">Aliquid facerem ut hoc ne facerem. Sed nunc quid primum exsequar?</TextUnit>
    <TextUnit id="259" loc="1.5.260">Tot me impediunt curae, quae meum animum divorsae trahunt,</TextUnit>
    <TextUnit id="260" loc="1.5.261">Amor, misericordia huius, nuptiarum sollicitatio,</TextUnit>
    <TextUnit id="261" loc="1.5.262">Tum patris pudor qui me tam leni passus animo est usque adhuc</TextUnit>
    <TextUnit id="262" loc="1.5.263">Quae meo quomque animo libitum est facere. Eine ego ut advorser? hei mihi!</TextUnit>
    <TextUnit id="263" loc="1.5.264">Incertum est quid agam.   Misera timeo incertum hoc quorsum accidat.</TextUnit>
    <TextUnit id="264" loc="1.5.265">Sed nunc peropus est, aut hunc cum ipsa, aut me aliquid de illa adversum hunc loqui.</TextUnit>
    <TextUnit id="265" loc="1.5.266">Dum in dubio est animus, paulo momento huc vel illuc impellitur.</TextUnit>
    <TextUnit id="266" loc="1.5.267">Quis hic loquitur? Mysis? salve.   O salve, Pamphile.   Quid agit?   Rogas?</TextUnit>
    <TextUnit id="267" loc="1.5.268">Laborat e dolore; atque ex hoc misera sollicita est, diem</TextUnit>
    <TextUnit id="268" loc="1.5.269">Quia olim in hunc sunt constitutae nuptiae: tum autem hoc timet,</TextUnit>
    <TextUnit id="269" loc="1.5.270">Ne deseras se.   Hem, egone istuc conari queam?</TextUnit>
    <TextUnit id="270" loc="1.5.271">Ego propter me illam decipi miseram sinam</TextUnit>
    <TextUnit id="271" loc="1.5.272">Quae mihi suum animum atque omnem vitam credidit,</TextUnit>
    <TextUnit id="272" loc="1.5.273">Quam ego animo egregie caram pro uxore habuerim?</TextUnit>
    <TextUnit id="273" loc="1.5.274">Bene et pudice eius doctum atque eductum sinam</TextUnit>
    <TextUnit id="274" loc="1.5.275">Coactum egestate ingenium immutarier?</TextUnit>
    <TextUnit id="275" loc="1.5.276">Non faciam.   Haud vereor si in te solo sit situm;</TextUnit>
    <TextUnit id="276" loc="1.5.277">Sed ut vim queas ferre.   Adeone me ignavum putas,</TextUnit>
    <TextUnit id="277" loc="1.5.278">Adeone porro ingratum, aut inhumanum, aut ferum,</TextUnit>
    <TextUnit id="278" loc="1.5.279">Ut neque me consuetudo neque amor neque pudor</TextUnit>
    <TextUnit id="279" loc="1.5.280">Commoveat neque commoneat ut servem fidem?</TextUnit>
    <TextUnit id="280" loc="1.5.281">Unum hoc scio, esse meritam ut memor esses sui.</TextUnit>
    <TextUnit id="281" loc="1.5.282">Memor essem? o Mysis Mysis, etiam nunc mihi</TextUnit>
    <TextUnit id="282" loc="1.5.283">Scripta illa sunt in animo dicta Chrysidis</TextUnit>
    <TextUnit id="283" loc="1.5.284">De Glycerio. Iam ferme moriens me vocat:</TextUnit>
    <TextUnit id="284" loc="1.5.285">Accessi: vos semotae: nos soli: incipit:</TextUnit>
    <TextUnit id="285" loc="1.5.286">"Mi Pamphile, huius formam atque aetatem vides:</TextUnit>
    <TextUnit id="286" loc="1.5.287">Nec clam te est quam illi utraeque res nunc utiles</TextUnit>
    <TextUnit id="287" loc="1.5.288">Et ad pudicitiam et ad rem tutandam sient.</TextUnit>
    <TextUnit id="288" loc="1.5.289">Quod ego te per hanc dextram oro et ingenium tuum,</TextUnit>
    <TextUnit id="289" loc="1.5.290">Per tuam fidem, perque huius solitudinem,</TextUnit>
    <TextUnit id="290" loc="1.5.291">Te obtestor, ne abs te hanc segreges neu deseras,</TextUnit>
    <TextUnit id="291" loc="1.5.292">Si te in germani fratris dilexi loco,</TextUnit>
    <TextUnit id="292" loc="1.5.293">Sive haec te solum semper fecit maximi,</TextUnit>
    <TextUnit id="293" loc="1.5.294">Seu tibi morigera fuit in rebus omnibus.</TextUnit>
    <TextUnit id="294" loc="1.5.295">Te isti virum do amicum tutorem patrem.</TextUnit>
    <TextUnit id="295" loc="1.5.296">Bona nostra haec tibi permitto et tuae mando fidei."</TextUnit>
    <TextUnit id="296" loc="1.5.297">Hanc mihi in manum dat: mors continuo ipsam occupat.</TextUnit>
    <TextUnit id="297" loc="1.5.298">Accepi: acceptam servabo.   Ita spero quidem.</TextUnit>
    <TextUnit id="298" loc="1.5.299">Sed cur tu abis ab illa?   Obstetricem arcesso.   Propera, atque audin'?</TextUnit>
    <TextUnit id="299" loc="1.5.300">Verbum unum cave de nuptiis, ne ad morbum hoc etiam.   Teneo.</TextUnit>
    <TextUnit id="300" loc="2.1.301">Quid ais Byrrhia? datume illa Pamphilo hodie nuptum?   Sic est.</TextUnit>
    <TextUnit id="301" loc="2.1.302">Qui scis?   Apud forum modo e Davo audivi.   Vae misero mihi.</TextUnit>
    <TextUnit id="302" loc="2.1.303">Ut animus in spe atque in timore usque antehac attentus fuit,</TextUnit>
    <TextUnit id="303" loc="2.1.304">Ita postquam adempta spes est lassus cura confectus stupet.</TextUnit>
    <TextUnit id="304" loc="2.1.305">Quaeso edepol, Charine, quoniam non potest id fieri quod vis,</TextUnit>
    <TextUnit id="305" loc="2.1.306">Id velis quod possit.   Nil volo aliud nisi Philumenam.   Ah,</TextUnit>
    <TextUnit id="306" loc="2.1.307">Quanto satius est te id dare operam qui istum amorem ex animo amoveas,</TextUnit>
    <TextUnit id="307" loc="2.1.308">Quam id loqui quo magis libido frustra incendatur tua.</TextUnit>
    <TextUnit id="308" loc="2.1.309">Facile omnes cum valemus recta consilia aegrotis damus.</TextUnit>
    <TextUnit id="309" loc="2.1.310">Tu si hic sis aliter sentias.   Age age, ut libet.   Sed Pamphilum</TextUnit>
    <TextUnit id="310" loc="2.1.311">Video: omnia experiri certum est prius quam pereo.   Quid hic agit?</TextUnit>
    <TextUnit id="311" loc="2.1.312">Ipsum hunc orabo: huic supplicabo: amorem huic narrabo meum:</TextUnit>
    <TextUnit id="312" loc="2.1.313">Credo impetrabo ut aliquot saltem nuptiis prodat dies:</TextUnit>
    <TextUnit id="313" loc="2.1.314">Interea fiet aliquid, spero.   Id aliquid nihil est.   Byrrhia,</TextUnit>
    <TextUnit id="314" loc="2.1.315">Quid tibi videtur ? adeon' ad eum?   Quidni? Si nihil impetres,</TextUnit>
    <TextUnit id="315" loc="2.1.316">Ut te arbitretur sibi paratum moechum si illam duxerit?</TextUnit>
    <TextUnit id="316" loc="2.1.317">Abin' hinc in malam rem cum suspicione istac, scelus?</TextUnit>
    <TextUnit id="317" loc="2.1.318">Charinum video: salve.   O salve Pamphile.</TextUnit>
    <TextUnit id="318" loc="2.1.319">Ad te advenio spem, salutem, auxilium, consilium expetens.</TextUnit>
    <TextUnit id="319" loc="2.1.320">Neque pol consili locum habeo, neque auxili copiam.</TextUnit>
    <TextUnit id="320" loc="2.1.321">Sed istuc quidnam est?   Hodie uxorem ducis?   Aiunt.   Pamphile,</TextUnit>
    <TextUnit id="321" loc="2.1.322">Si id facis hodie postremum me vides.   Quid ita?   Hei mihi,</TextUnit>
    <TextUnit id="322" loc="2.1.323">Vereor dicere: huic dic quaeso Byrrhia.   Ego dicam.   Quid est?</TextUnit>
    <TextUnit id="323" loc="2.1.324">Sponsam hic tuam amat.   Ne iste haud mecum sentit: Ehodum die mihi:</TextUnit>
    <TextUnit id="324" loc="2.1.325">Numquidnam amplius tibi cum illa fuit Charine?   Ah Pamphile</TextUnit>
    <TextUnit id="325" loc="2.1.326">Nihil.   Quam vellem.   Nunc te per amicitiam et per amorem obsecro</TextUnit>
    <TextUnit id="326" loc="2.1.327">Principio ut ne ducas.   Dabo equidem operam.   Sed si id non potes,</TextUnit>
    <TextUnit id="327" loc="2.1.328">Aut tibi nuptiae haec sunt cordi.   Cordi?   Saltem aliquot dies</TextUnit>
    <TextUnit id="328" loc="2.1.329">Profer, dum proficiscor aliquo ne videam.   Audi nunciam.</TextUnit>
    <TextUnit id="329" loc="2.1.330">Ego Charine neutiquam officium liberi esse hominis puto</TextUnit>
    <TextUnit id="330" loc="2.1.331">Cum is nihil promereat postulare id gratiae adponi sibi.</TextUnit>
    <TextUnit id="331" loc="2.1.332">Nuptias effugere ego istas malo, quam tu adipiscier.</TextUnit>
    <TextUnit id="332" loc="2.1.333">Reddidisti animum.   Nunc si quid potes aut tute aut hic Byrrhia,</TextUnit>
    <TextUnit id="333" loc="2.1.334">Facite, fingite, invenite, efficite qui detur tibi:</TextUnit>
    <TextUnit id="334" loc="2.1.335">Ego id agam qui mihi ne detur.   Sat habeo.   Davom optume</TextUnit>
    <TextUnit id="335" loc="2.1.336">Video cuius consilio fretus sum.   At tu hercle haud quidquam mihi;</TextUnit>
    <TextUnit id="336" loc="2.1.337">Nisi ea quae nihil opus sunt sciri. Fugin' hinc   Ego vero ac libens.</TextUnit>
    <TextUnit id="337" loc="2.2.338">Di boni, boni quid porto! sed ubi inveniam Pamphilum,</TextUnit>
    <TextUnit id="338" loc="2.2.339">Ut metum in quo nunc est adimam, atque expleam animum gaudio?</TextUnit>
    <TextUnit id="339" loc="2.2.340">Laetus est nescio quid.   Nihil est: nondum haec rescivit mala.</TextUnit>
    <TextUnit id="340" loc="2.2.341">Quem ego nunc credo, si iam audierit sibi paratas nuptias--</TextUnit>
    <TextUnit id="341" loc="2.2.342">Audin' tu illum?   toto me oppido exanimatum quaerere.</TextUnit>
    <TextUnit id="342" loc="2.2.343">Sed ubi quaeram? quo nunc primum intendam?   Cessas adloqui?</TextUnit>
    <TextUnit id="343" loc="2.2.344">Abeo.   Dave: ades. Resiste.   Quis homo est, qui me? O Pamphile,</TextUnit>
    <TextUnit id="344" loc="2.2.345">Te ipsum quaero. Euge Charine: ambo opportune. Vos volo.</TextUnit>
    <TextUnit id="345" loc="2.2.346">Dave, perii.   Quin tu hoc audi.   Interii.   Quid timeas scio.</TextUnit>
    <TextUnit id="346" loc="2.2.347">Mea quidem hercle certe in dubio vita est.   Et quid tu scio.</TextUnit>
    <TextUnit id="347" loc="2.2.348">Nuptiae mihi.   Etsi scio.   Hodie.   Obtundis, tametsi intellego.</TextUnit>
    <TextUnit id="348" loc="2.2.349">Id paves ne ducas tu illam, tu autem ut ducas.   Rem tenes.</TextUnit>
    <TextUnit id="349" loc="2.2.350">Istuc ipsum.   Atque istuc ipsum nihil pericli est: me vide.</TextUnit>
    <TextUnit id="350" loc="2.2.351">Obsecro te, quam primum hoc me libera miserum metu.   Hem,</TextUnit>
    <TextUnit id="351" loc="2.2.352">Libero; tibi uxorem non dat iam Chremes.   Qui scis?   Scies.</TextUnit>
    <TextUnit id="352" loc="2.2.353">Tuus pater me modo prehendit: ait tibi uxorem dari</TextUnit>
    <TextUnit id="353" loc="2.2.354">Hodie; item alia multa quae nunc non est narrandi locus.</TextUnit>
    <TextUnit id="354" loc="2.2.355">Continuo ad te properans percurro ad forum ut dicam tibi haec.</TextUnit>
    <TextUnit id="355" loc="2.2.356">Ubi te non invenio ibi ascendo in quendam excelsum locum.</TextUnit>
    <TextUnit id="356" loc="2.2.357">Circumspicio; nusquam. Ibi forte huius video Byrrhiam;</TextUnit>
    <TextUnit id="357" loc="2.2.358">Rogo: negat vidisse. Mihi molestum. Quid agam, cogito.</TextUnit>
    <TextUnit id="358" loc="2.2.359">Redeunti interea ex ipsa re mihi incidit suspicio: hem,</TextUnit>
    <TextUnit id="359" loc="2.2.360">Paululum obsoni: ipsus tristis: de improviso nuptiae:</TextUnit>
    <TextUnit id="360" loc="2.2.361">Non cohaerent.   Quorsumnam istuc?   Ego me continuo ad Chremem.</TextUnit>
    <TextUnit id="361" loc="2.2.362">Cum illo advenio solitudo ante ostium: iam id gaudeo.</TextUnit>
    <TextUnit id="362" loc="2.2.363">Recte dicis.   Perge.   Maneo: interea introire neminem</TextUnit>
    <TextUnit id="363" loc="2.2.364">Video exire neminem, matronam nullam in aedibus,</TextUnit>
    <TextUnit id="364" loc="2.2.365">Nil ornati, nil tumulti: accessi: intro aspexi.   Scio.</TextUnit>
    <TextUnit id="365" loc="2.2.366">Magnum signum.   Num videntur convenire haec nuptiis?</TextUnit>
    <TextUnit id="366" loc="2.2.367">Non opinor Dave.   "Opinor" narras? non recte accipis.</TextUnit>
    <TextUnit id="367" loc="2.2.368">Certa res est. Etiam puerum inde abiens conveni Chremi</TextUnit>
    <TextUnit id="368" loc="2.2.369">Olera et pisciculos minutos ferre obolo in coenam seni.</TextUnit>
    <TextUnit id="369" loc="2.2.370">Liberatus sum hodie Dave tua opera.   Ac nullus quidem.</TextUnit>
    <TextUnit id="370" loc="2.2.371">Quid ita? Nempe huic prorsus illam non dat.   Ridiculum caput,</TextUnit>
    <TextUnit id="371" loc="2.2.372">Quasi necesse sit, si huic non dat, te illam uxorem ducere:</TextUnit>
    <TextUnit id="372" loc="2.2.373">Nisi vides, nisi senis amicos oras, ambis.   Bene mones.</TextUnit>
    <TextUnit id="373" loc="2.2.374">Ibo: etsi hercle saepe iam me spes haec frustrata est. Vale.</TextUnit>
    <TextUnit id="374" loc="2.3.375">Quid igitur sibi vult pater? cur simulat?   Ego dicam tibi.</TextUnit>
    <TextUnit id="375" loc="2.3.376">Si id succenseat nunc quia non det tibi uxorem Chremes,</TextUnit>
    <TextUnit id="376" loc="2.3.377">Ipsus sibi esse iniurius videatur, neque id iniuria,</TextUnit>
    <TextUnit id="377" loc="2.3.378">Prius quam tuum ut sese habeat animum ad nuptias perspexerit.</TextUnit>
    <TextUnit id="378" loc="2.3.379">Sed si tu negaris ducere, ibi culpam in te transferet:</TextUnit>
    <TextUnit id="379" loc="2.3.380">Tum illae turbae fient.   Quidvis patiar.   Pater est Pamphile.</TextUnit>
    <TextUnit id="380" loc="2.3.381">Difficile est: tum haec sola est mulier: dictum ac factum invenerit</TextUnit>
    <TextUnit id="381" loc="2.3.382">Aliquam causam quamobrem eiiciat oppido.   Eiiciat?   Cito.</TextUnit>
    <TextUnit id="382" loc="2.3.383">Cedo igitur quid faciam Dave?   Dic te ducturum.   Hem.   Quid est?</TextUnit>
    <TextUnit id="383" loc="2.3.384">Egon dicam?   Cur non?   Numquam faciam.   Ne nega.</TextUnit>
    <TextUnit id="384" loc="2.3.385">Suadere noli.   Ex ea re quid fiat vide.</TextUnit>
    <TextUnit id="385" loc="2.3.386">Ut ab illa excludar huc concludar.   Non ita est.</TextUnit>
    <TextUnit id="386" loc="2.3.387">Nempe hoc sic esse opinor: dicturum patrem,</TextUnit>
    <TextUnit id="387" loc="2.3.388">'Ducas volo hodie uxorem:' tu, 'ducam,' inquies:</TextUnit>
    <TextUnit id="388" loc="2.3.389">Cedo quid iurgabit tecum? Hic reddes omnia</TextUnit>
    <TextUnit id="389" loc="2.3.390">Quae nunc sunt certa ei consilia incerta ut sient,</TextUnit>
    <TextUnit id="390" loc="2.3.391">Sine omni periclo: nam hocce haud dubium est quin Chremes</TextUnit>
    <TextUnit id="391" loc="2.3.392">Tibi non det gnatam. Nec tu ea causa minueris</TextUnit>
    <TextUnit id="392" loc="2.3.393">Haec quae facis ne is mutet suam sententiam.</TextUnit>
    <TextUnit id="393" loc="2.3.394">Patri dic velle, ut cum velit tibi iure irasci non queat.</TextUnit>
    <TextUnit id="394" loc="2.3.395">Nam quod tu speres propulsabo facile. Uxorem his moribus</TextUnit>
    <TextUnit id="395" loc="2.3.396">Dabit nemo; inveniet inopem potius quam te corrumpi sinat.</TextUnit>
    <TextUnit id="396" loc="2.3.397">Sed si te aequo animo ferre accipiet, neglegentem feceris:</TextUnit>
    <TextUnit id="397" loc="2.3.398">Aliam otiosus quaeret: interea aliquid acciderit boni.</TextUnit>
    <TextUnit id="398" loc="2.3.399">Itan credis?   Haud dubium id quidem est.   Vide quo me inducas.   Quin taces?</TextUnit>
    <TextUnit id="399" loc="2.3.400">Dicam. Puerum autem ne resciscat mihi esse ex illa cautio est:</TextUnit>
    <TextUnit id="400" loc="2.3.401">Nam pollicitus sum suscepturum.   O facinus audax!   Hanc fidem</TextUnit>
    <TextUnit id="401" loc="2.3.402">Sibi me obsecravit qui se sciret non deserturum ut darem.</TextUnit>
    <TextUnit id="402" loc="2.3.403">Curabitur. Sed pater adest. Cave te esse tristem sentiat.</TextUnit>
    <TextUnit id="403" loc="2.4.404">Reviso quid agant aut quid captent consili.</TextUnit>
    <TextUnit id="404" loc="2.4.405">Hic nunc non dubitat quin te ducturum neges.</TextUnit>
    <TextUnit id="405" loc="2.4.406">Venit meditatus alicunde ex solo loco:</TextUnit>
    <TextUnit id="406" loc="2.4.407">Orationem sperat invenisse se</TextUnit>
    <TextUnit id="407" loc="2.4.408">Qui differat te: proin tu fac apud te ut sies.</TextUnit>
    <TextUnit id="408" loc="2.4.409">Modo ut possim Dave.   Crede inquam hoc mihi Pamphile,</TextUnit>
    <TextUnit id="409" loc="2.4.410">Numquam hodie tecum commutaturum patrem</TextUnit>
    <TextUnit id="410" loc="2.4.411">Unum esse verbum si te dices ducere.</TextUnit>
    <TextUnit id="411" loc="2.5.412">Herus me relictis rebus iussit Pamphilum</TextUnit>
    <TextUnit id="412" loc="2.5.413">Hodie observare, ut quid ageret de nuptiis</TextUnit>
    <TextUnit id="413" loc="2.5.414">Scirem: id propterea nunc hunc venientem sequor.</TextUnit>
    <TextUnit id="414" loc="2.5.415">Ipsum adeo praesto video cum Davo: hoc agam.</TextUnit>
    <TextUnit id="415" loc="2.5.416">Utrumque adesse video.   Hem, serva.   Pamphile!</TextUnit>
    <TextUnit id="416" loc="2.5.417">Quasi de inproviso respice ad eum.   Ehem pater.</TextUnit>
    <TextUnit id="417" loc="2.5.418">Probe.   Hodie uxorem ducas ut dixi volo.</TextUnit>
    <TextUnit id="418" loc="2.5.419">Nunc nostrae timeo parti quid hic respondeat.</TextUnit>
    <TextUnit id="419" loc="2.5.420">Neque istic neque alibi tibi erit usquam in me mora.   Hem.</TextUnit>
    <TextUnit id="420" loc="2.5.421">Obmutuit.   Quid dixit?   Facis ut te decet</TextUnit>
    <TextUnit id="421" loc="2.5.422">Cum istuc quod postulo impetro cum gratia.</TextUnit>
    <TextUnit id="422" loc="2.5.423">Sum verus? By. Herus, quantum audio, uxore excidit.</TextUnit>
    <TextUnit id="423" loc="2.5.424">I nunc iam intro; ne in mora cum opus sit sies.</TextUnit>
    <TextUnit id="424" loc="2.5.425">Eo.   Nullane in re esse homini cuiquam fidem?</TextUnit>
    <TextUnit id="425" loc="2.5.426">Verum illud verbum est, vulgo quod dici solet,</TextUnit>
    <TextUnit id="426" loc="2.5.427">Omnes sibi malle melius esse quam alteri.</TextUnit>
    <TextUnit id="427" loc="2.5.428">Ego illam vidi virginem; forma bona</TextUnit>
    <TextUnit id="428" loc="2.5.429">Memini videre: quo aequior sum Pamphilo,</TextUnit>
    <TextUnit id="429" loc="2.5.430">Si se illam in somnis quam illum amplecti maluit.</TextUnit>
    <TextUnit id="430" loc="2.5.431">Renuntiabo, ut pro hoc malo mihi det malum.</TextUnit>
    <TextUnit id="431" loc="2.6.432">Hic nunc me credit aliquam sibi fallaciam</TextUnit>
    <TextUnit id="432" loc="2.6.433">Portare, et ea me hic restitisse gratia.</TextUnit>
    <TextUnit id="433" loc="2.6.434">Quid Davus narrat?   Aeque quicquam nunc quidem.</TextUnit>
    <TextUnit id="434" loc="2.6.435">Nihilne? hem.   Nihil prorsus.   Atqui expectabam quidem.</TextUnit>
    <TextUnit id="435" loc="2.6.436">Praeter spem evenit: sentio: hoc male habet virum.</TextUnit>
    <TextUnit id="436" loc="2.6.437">Potin es mihi verum dicere?   Nihil facilius.</TextUnit>
    <TextUnit id="437" loc="2.6.438">Num illi molestae quippiam hae sunt nuptiae</TextUnit>
    <TextUnit id="438" loc="2.6.439">Huiusce propter consuetudinem hospitae?</TextUnit>
    <TextUnit id="439" loc="2.6.440">Nihil hercle: aut, si adeo, bidui est aut tridui</TextUnit>
    <TextUnit id="440" loc="2.6.441">Haec sollicitudo: nosti: deinde desinet.</TextUnit>
    <TextUnit id="441" loc="2.6.442">Etenim ipsus secum recta reputavit via.</TextUnit>
    <TextUnit id="442" loc="2.6.443">Laudo.   Dum licitum est ei, dumque aetas tulit,</TextUnit>
    <TextUnit id="443" loc="2.6.444">Amavit: tum id clam: cavit ne umquam infamiae</TextUnit>
    <TextUnit id="444" loc="2.6.445">Ea res sibi esset, ut virum fortem decet:</TextUnit>
    <TextUnit id="445" loc="2.6.446">Nunc uxore opus est: animum ad uxorem appulit.</TextUnit>
    <TextUnit id="446" loc="2.6.447">Subtristis visus est esse aliquantulum mihi.</TextUnit>
    <TextUnit id="447" loc="2.6.448">Nil propter hanc rem: sed est quod succenset tibi.</TextUnit>
    <TextUnit id="448" loc="2.6.449">Quidnam est?   Puerile est.   Quid est?   Nihil.   Quin dic quid est?</TextUnit>
    <TextUnit id="449" loc="2.6.450">Ait nimium parce facere sumptum.   Mene?   Te.</TextUnit>
    <TextUnit id="450" loc="2.6.451">"Vix," inquit, "drachmis est obsonatum decem:</TextUnit>
    <TextUnit id="451" loc="2.6.452">Num filio videtur uxorem dare?</TextUnit>
    <TextUnit id="452" loc="2.6.453">Quem," inquit, "vocabo ad coenam meorum aequalium</TextUnit>
    <TextUnit id="453" loc="2.6.454">Potissimum nunc?" et, quod dicendum hic siet,</TextUnit>
    <TextUnit id="454" loc="2.6.455">Tu quoque perparce nimium. Non laudo.   Tace.</TextUnit>
    <TextUnit id="455" loc="2.6.456">Commovi.   Ego istaec recte ut fiant videro.</TextUnit>
    <TextUnit id="456" loc="2.6.457">Quidnam hoc rei est? quid hic vult veterator sibi?</TextUnit>
    <TextUnit id="457" loc="2.6.458">Nam si hic mali est quicquam, hem illic est huic rei caput.</TextUnit>
    <TextUnit id="458" loc="3.1.459">Ita pol quidem res est ut dixti Lesbia:</TextUnit>
    <TextUnit id="459" loc="3.1.460">Fidelem haud ferme mulieri invenias virum.</TextUnit>
    <TextUnit id="460" loc="3.1.461">Ab Andria est ancilla haec.   Quid narras?   Ita est.</TextUnit>
    <TextUnit id="461" loc="3.1.462">Sed hic Pamphilus--   Quid dicit?   firmavit fidem.   Hem.</TextUnit>
    <TextUnit id="462" loc="3.1.463">Utinam aut hic surdus aut haec muta facta sit.</TextUnit>
    <TextUnit id="463" loc="3.1.464">Nam quod peperisset iussit tolli.   O Iupiter!</TextUnit>
    <TextUnit id="464" loc="3.1.465">Quid ego audio? Actum est siquidem haec vera praedicat.</TextUnit>
    <TextUnit id="465" loc="3.1.466">Bonum ingenium narras adolescentis.   Optimum.</TextUnit>
    <TextUnit id="466" loc="3.1.467">Sed sequere me intro, ne in mora illi sis.   Sequor.</TextUnit>
    <TextUnit id="467" loc="3.1.468">Quod remedium nunc huic malo inveniam?   Quid hoc?</TextUnit>
    <TextUnit id="468" loc="3.1.469">Adeone est demens? Ex peregrina? Iam scio; ah!</TextUnit>
    <TextUnit id="469" loc="3.1.470">Vix tandem sensi stolidus.   Quid hic sensisse ait?</TextUnit>
    <TextUnit id="470" loc="3.1.471">Haec primum adfertur iam mihi ab hoc fallacia:</TextUnit>
    <TextUnit id="471" loc="3.1.472">Hanc simulant parere quo Chremetem absterreant.</TextUnit>
    <TextUnit id="472" loc="3.1.473">"Iuno Lucina fer opem, serva me, obsecro."</TextUnit>
    <TextUnit id="473" loc="3.1.474">Hui tam cito? ridiculum: postquam ante ostium</TextUnit>
    <TextUnit id="474" loc="3.1.475">Me audivit stare approperat. Non sat commode</TextUnit>
    <TextUnit id="475" loc="3.1.476">Divisa sunt temporibus tibi, Dave, haec.   Mihin?</TextUnit>
    <TextUnit id="476" loc="3.1.477">Num immemor es discipuli?   Ego quid narres nescio.</TextUnit>
    <TextUnit id="477" loc="3.1.478">Hicine me si imparatum in veris nuptiis</TextUnit>
    <TextUnit id="478" loc="3.1.479">Adortus esset quos mihi ludos redderet?</TextUnit>
    <TextUnit id="479" loc="3.1.480">Nunc huius periclo fit, ego in portu navigo.</TextUnit>
    <TextUnit id="480" loc="3.2.481">Adhuc Archylis quae assolent quaeque oportet</TextUnit>
    <TextUnit id="481" loc="3.2.482">Signa esse ad salutem omnia huic esse video.</TextUnit>
    <TextUnit id="482" loc="3.2.483">Nunc primum fac istaec lavet: post deinde</TextUnit>
    <TextUnit id="483" loc="3.2.484">Quod iussi ei dari bibere et quantum imperavi</TextUnit>
    <TextUnit id="484" loc="3.2.485">Date: mox ego huc revertar.</TextUnit>
    <TextUnit id="485" loc="3.2.486">Per ecastor scitus puer est natus Pamphilo.</TextUnit>
    <TextUnit id="486" loc="3.2.487">Deos quaeso ut sit superstes, quandoquidem ipse est ingenio bono,</TextUnit>
    <TextUnit id="487" loc="3.2.488">Cumque huic est veritus optimae adulescenti facere iniuriam.</TextUnit>
    <TextUnit id="488" loc="3.2.489">Vel hoc quis non credat qui te norit abs te esse ortum?   Quidnam id est?</TextUnit>
    <TextUnit id="489" loc="3.2.490">Non imperabat coram quid opus facto esset puerperae:</TextUnit>
    <TextUnit id="490" loc="3.2.491">Sed postquam egressa est illis quae sunt intus clamat de via.</TextUnit>
    <TextUnit id="491" loc="3.2.492">O Dave, itan contemnor abs te? aut itane tandem idoneus</TextUnit>
    <TextUnit id="492" loc="3.2.493">Tibi videor esse quem tam aperte fallere incipias dolis?</TextUnit>
    <TextUnit id="493" loc="3.2.494">Saltem accurate, ut metui videar certe si resciverim.</TextUnit>
    <TextUnit id="494" loc="3.2.495">Certe hercle nunc hic se ipsus fallit haud ego.   Edixin tibi,</TextUnit>
    <TextUnit id="495" loc="3.2.496">Interminatus sum ne faceres? num veritus? quid retulit?</TextUnit>
    <TextUnit id="496" loc="3.2.497">Credon tibi hoc, nunc peperisse hanc e Pamphilo?</TextUnit>
    <TextUnit id="497" loc="3.2.498">Teneo quid erret: et quid agam habeo.   Quid taces?</TextUnit>
    <TextUnit id="498" loc="3.2.499">Quid credas? quasi non tibi renunciata sint haec sic fore.</TextUnit>
    <TextUnit id="499" loc="3.2.500">Mihin quisquam?   Eho an tute intellexti hoc assimulari?   Irrideor.</TextUnit>
    <TextUnit id="500" loc="3.2.501">Renunciatum est: nam qui istaec tibi incidit suspicio?</TextUnit>
    <TextUnit id="501" loc="3.2.502">Qui? quia te noram.   Quasi tu dicas factum id consilio meo.</TextUnit>
    <TextUnit id="502" loc="3.2.503">Certe enim scio.   Non satis me pernosti etiam qualis sim Simo.</TextUnit>
    <TextUnit id="503" loc="3.2.504">Ego non te?   Sed si quid narrare occoepi, continuo dari</TextUnit>
    <TextUnit id="504" loc="3.2.505">Tibi verba censes falso: itaque hercle nihil iam muttire audeo.</TextUnit>
    <TextUnit id="505" loc="3.2.506">Hoc ego scio unum neminem peperisse hic.   Intellexti.</TextUnit>
    <TextUnit id="506" loc="3.2.507">Sed nihilo setius mox deferent puerum huc ante ostium.</TextUnit>
    <TextUnit id="507" loc="3.2.508">Id ego iam nunc tibi renuntio here futurum, ut sis sciens.</TextUnit>
    <TextUnit id="508" loc="3.2.509">Ne tu hoc mihi posterius dicas Davi factum consilio aut dolis.</TextUnit>
    <TextUnit id="509" loc="3.2.510">Prorsus a me opinionem hanc tuam esse ego amotam volo.</TextUnit>
    <TextUnit id="510" loc="3.2.511">Unde id scis?   Audivi et credo: multa concurrunt simul</TextUnit>
    <TextUnit id="511" loc="3.2.512">Qui coniecturam hanc nunc facio. Iam primum haec se e Pamphilo</TextUnit>
    <TextUnit id="512" loc="3.2.513">Gravidam dixit esse; inventum est falsum: nunc, postquam videt</TextUnit>
    <TextUnit id="513" loc="3.2.514">Nuptias domi apparari, missa est ancilla ilico</TextUnit>
    <TextUnit id="514" loc="3.2.515">Obstetricem arcessitum ad eam, et puerum ut afferret simul.</TextUnit>
    <TextUnit id="515" loc="3.2.516">Hoc nisi fit puerum ut tu videas, nihil moventur nuptiae.</TextUnit>
    <TextUnit id="516" loc="3.2.517">Quid ais? Quom intellexeras</TextUnit>
    <TextUnit id="517" loc="3.2.518">Id consili capere, cur non dixti extemplo Pamphilo?</TextUnit>
    <TextUnit id="518" loc="3.2.519">Quis igitur eum ab illa abstraxit nisi ego? nam omnes nos quidem</TextUnit>
    <TextUnit id="519" loc="3.2.520">Scimus quam misere hanc amarit: nunc sibi uxorem expetit.</TextUnit>
    <TextUnit id="520" loc="3.2.521">Postremo id mihi da negoti: tu tamen idem has nuptias</TextUnit>
    <TextUnit id="521" loc="3.2.522">Perge facere ita ut facis: et id spero adiuturos deos.</TextUnit>
    <TextUnit id="522" loc="3.2.523">Immo abi intro: ibi me opperire, et quod parato opus est para.</TextUnit>
    <TextUnit id="523" loc="3.2.524">Non impulit me haec nunc omnino ut crederem:</TextUnit>
    <TextUnit id="524" loc="3.2.525">Atque haud scio an quae dixit sint vera omnia:</TextUnit>
    <TextUnit id="525" loc="3.2.526">Sed parvi pendo: illud mihi multo maximum est</TextUnit>
    <TextUnit id="526" loc="3.2.527">Quod mihi pollicitus est ipse gnatus. Nunc Chremem</TextUnit>
    <TextUnit id="527" loc="3.2.528">Conveniam: orabo gnato uxorem: si impetro,</TextUnit>
    <TextUnit id="528" loc="3.2.529">Quid alias malim quam hodie has fieri nuptias?</TextUnit>
    <TextUnit id="529" loc="3.2.530">Nam gnatus quod pollicitus est haud dubium est mihi</TextUnit>
    <TextUnit id="530" loc="3.2.531">Si nolit quin eum merito possim cogere.</TextUnit>
    <TextUnit id="531" loc="3.2.532">Atque adeo in ipso tempore eccum ipsum obviam.</TextUnit>
    <TextUnit id="532" loc="3.3.533">Iubeo Chremetem.   O, te ipsum quaerebam.   Et ego te.   Optato advenis.</TextUnit>
    <TextUnit id="533" loc="3.3.534">Aliquot me adiere ex te auditum qui aiebant hodie filiam</TextUnit>
    <TextUnit id="534" loc="3.3.535">Meam nubere tuo gnato: id viso tune an illi insaniant.</TextUnit>
    <TextUnit id="535" loc="3.3.536">Ausculta paucis: et quid ego te velim et tu quod quaeris scies.</TextUnit>
    <TextUnit id="536" loc="3.3.537">Ausculto: loquere quid velis.</TextUnit>
    <TextUnit id="537" loc="3.3.538">Per te deos oro et nostram amicitiam Chreme</TextUnit>
    <TextUnit id="538" loc="3.3.539">Quae incepta a parvis cum aetate accrevit simul,</TextUnit>
    <TextUnit id="539" loc="3.3.540">Perque unicam gnatam tuam et gnatum meum,</TextUnit>
    <TextUnit id="540" loc="3.3.541">Cuius tibi potestas summa servandi datur,</TextUnit>
    <TextUnit id="541" loc="3.3.542">Ut me adiuves in hac re, atque ita ut nuptiae</TextUnit>
    <TextUnit id="542" loc="3.3.543">Fuerant futurae fiant.   Ah ne me obsecra:</TextUnit>
    <TextUnit id="543" loc="3.3.544">Quasi hoc te orando a me impetrare oporteat.</TextUnit>
    <TextUnit id="544" loc="3.3.545">Alium esse censes nunc me atque olim cum dabam?</TextUnit>
    <TextUnit id="545" loc="3.3.546">Si in rem est utrique ut fiant, arcessi iube.</TextUnit>
    <TextUnit id="546" loc="3.3.547">Sed si ex ea re plus mali est quam commodi</TextUnit>
    <TextUnit id="547" loc="3.3.548">Utrique, id oro te in commune ut consulas,</TextUnit>
    <TextUnit id="548" loc="3.3.549">Quasi illa tua sit, Pamphilique ego sim pater.</TextUnit>
    <TextUnit id="549" loc="3.3.550">Immo ita volo itaque postulo ut fiat Chreme:</TextUnit>
    <TextUnit id="550" loc="3.3.551">Neque postulem abs te nisi ipsa res moneat.   Quid est?</TextUnit>
    <TextUnit id="551" loc="3.3.552">Irae sunt inter Glycerium et gnatum.   Audio.</TextUnit>
    <TextUnit id="552" loc="3.3.553">Ita magnae ut sperem posse avelli.   Fabulae.</TextUnit>
    <TextUnit id="553" loc="3.3.554">Profecto sic est.   Sic hercle ut dicam tibi:</TextUnit>
    <TextUnit id="554" loc="3.3.555">Amantium irae amoris integratio est.</TextUnit>
    <TextUnit id="555" loc="3.3.556">Hem, id te oro ut ante eamus dum tempus datur,</TextUnit>
    <TextUnit id="556" loc="3.3.557">Dumque eius libido occlusa est contumeliis,</TextUnit>
    <TextUnit id="557" loc="3.3.558">Prius quam harum scelera et lacrimae confictae dolis</TextUnit>
    <TextUnit id="558" loc="3.3.559">Reducunt animum aegrotum ad misericordiam:</TextUnit>
    <TextUnit id="559" loc="3.3.560">Uxorem demus: spero consuetudine et</TextUnit>
    <TextUnit id="560" loc="3.3.561">Coniugio liberali devinctum Chreme</TextUnit>
    <TextUnit id="561" loc="3.3.562">Dein facile ex illis sese emersurum malis.</TextUnit>
    <TextUnit id="562" loc="3.3.563">Tibi ita hoc videtur: at ego non posse arbitror</TextUnit>
    <TextUnit id="563" loc="3.3.564">Neque illum hanc perpetuo habere, neque me perpeti.</TextUnit>
    <TextUnit id="564" loc="3.3.565">Qui scis ergo istuc nisi periclum feceris?</TextUnit>
    <TextUnit id="565" loc="3.3.566">At istuc periclum in filia fieri grave est.</TextUnit>
    <TextUnit id="566" loc="3.3.567">Nempe incommoditas denique huc omnis redit:</TextUnit>
    <TextUnit id="567" loc="3.3.568">Si eveniat quod Di prohibeant, discessio.</TextUnit>
    <TextUnit id="568" loc="3.3.569">At si corrigitur, quot commoditates vide:</TextUnit>
    <TextUnit id="569" loc="3.3.570">Principio amico filium restitueris;</TextUnit>
    <TextUnit id="570" loc="3.3.571">Tibi generum firmum et filiae invenias virum.</TextUnit>
    <TextUnit id="571" loc="3.3.572">Quid istic? si ita istuc animum induxti esse utile,</TextUnit>
    <TextUnit id="572" loc="3.3.573">Nolo tibi ullum commodum in me claudier.</TextUnit>
    <TextUnit id="573" loc="3.3.574">Merito te semper maximi feci Chreme.</TextUnit>
    <TextUnit id="574" loc="3.3.575">Sed quid ais?   Quid?   Qui scis eos nunc discordare inter se?</TextUnit>
    <TextUnit id="575" loc="3.3.576">Ipsus mihi Davus qui intimus est eorum consiliis dixit;</TextUnit>
    <TextUnit id="576" loc="3.3.577">Et is mihi suadet nuptias quantum queam ut maturem.</TextUnit>
    <TextUnit id="577" loc="3.3.578">Num censes faceret filium nisi sciret eadem haec velle?</TextUnit>
    <TextUnit id="578" loc="3.3.579">Tute adeo iam eius verba audies. Heus evocate huc Davum.</TextUnit>
    <TextUnit id="579" loc="3.3.580">Atque eccum : video ipsum foras exire.</TextUnit>
    <TextUnit id="580" loc="3.4.581">Ad te ibam.   Quidnam est?</TextUnit>
    <TextUnit id="581" loc="3.4.582">Cur uxor non accersitur? iam advesperascit.   Audin tu ilium?</TextUnit>
    <TextUnit id="582" loc="3.4.583">Ego dudum non nihil veritus sum Dave abs te, ne faceres idem</TextUnit>
    <TextUnit id="583" loc="3.4.584">Quod vulgus servorum solet dolis ut me deluderes</TextUnit>
    <TextUnit id="584" loc="3.4.585">Propterea quod amat filius.   Egone istuc facerem?   Credidi:</TextUnit>
    <TextUnit id="585" loc="3.4.586">Idque adeo metuens vos celavi quod nunc dicam.   Quid?   Scies:</TextUnit>
    <TextUnit id="586" loc="3.4.587">Nam propemodum habeo iam fidem.   Tandem cognosti qui siem?</TextUnit>
    <TextUnit id="587" loc="3.4.588">Non fuerant nuptiae futurae.   Quid? non?   Sed ea gratia</TextUnit>
    <TextUnit id="588" loc="3.4.589">Simulavi vos ut pertentarem.   Quid ais?   Sic res est.   Vide,</TextUnit>
    <TextUnit id="589" loc="3.4.590">Numquam istuc ego quivi intellegere. Vah consilium callidum.</TextUnit>
    <TextUnit id="590" loc="3.4.591">Hoc audi: ut hinc te introire iussi opportune hic fit mihi obviam.   Hem,</TextUnit>
    <TextUnit id="591" loc="3.4.592">Numnam periimus?   Narro huic quae tu dudum narrasti mihi.</TextUnit>
    <TextUnit id="592" loc="3.4.593">Quidnam audio?   Gnatam ut det oro, vixque id exoro.   Occidi.   Hem,</TextUnit>
    <TextUnit id="593" loc="3.4.594">Quid dixisti?   Optime inquam factum.   Nunc per hunc nulla est mora.</TextUnit>
    <TextUnit id="594" loc="3.4.595">Domum modo ibo: ut apparentur dicam: atque huc renuntio.</TextUnit>
    <TextUnit id="595" loc="3.4.596">Nunc te oro Dave quoniam solus mihi effecisti has nuptias--</TextUnit>
    <TextUnit id="596" loc="3.4.597">Ego vero solus.   corrigere mihi gnatum porro enitere.</TextUnit>
    <TextUnit id="597" loc="3.4.598">Faciam hercle sedulo.   Potes nunc dum animus irritatus est.</TextUnit>
    <TextUnit id="598" loc="3.4.599">Quiescas.   Age igitur ubi nunc est ipsus?   Mirum ni domi est.</TextUnit>
    <TextUnit id="599" loc="3.4.600">Ibo ad eum: atque eadem haec tibi quae dixi dicam itidem illi.   Nullus sum.</TextUnit>
    <TextUnit id="600" loc="3.4.601">Quid causae est quin hine in pistrinum recta proficiscar via?</TextUnit>
    <TextUnit id="601" loc="3.4.602">Nihil est preci loci relictum; iam perturbavi omnia:</TextUnit>
    <TextUnit id="602" loc="3.4.603">Herum fefelli; in nuptias conieci herilem filium;</TextUnit>
    <TextUnit id="603" loc="3.4.604">Feci hodie ut fierent insperante hoc atque invito Pamphilo. Hem</TextUnit>
    <TextUnit id="604" loc="3.4.605">Astutias! quod si quiessem nihil evenisset mali.</TextUnit>
    <TextUnit id="605" loc="3.4.606">Sed eccum video ipsum: occidi.</TextUnit>
    <TextUnit id="606" loc="3.4.607">Utinam mihi esset aliquid hic quo me nunc praecipitem darem.</TextUnit>
    <TextUnit id="607" loc="3.5.608">Ubi illic est scelus qui me perdidit?   Perii.   Atque hoc confiteor mihi</TextUnit>
    <TextUnit id="608" loc="3.5.609">Iure obtigisse; quandoquidem tam iners tam nulli consili</TextUnit>
    <TextUnit id="609" loc="3.5.610">Sum. Servon fortunas meas me commisisse futili?</TextUnit>
    <TextUnit id="610" loc="3.5.611">Ergo pretium ob stultitiam fero: sed inultum numquam id auferet.</TextUnit>
    <TextUnit id="611" loc="3.5.612">Posthac incolumem sat scio fore me nunc si hoc devito malum.</TextUnit>
    <TextUnit id="612" loc="3.5.613">Nam quid ego nunc dicam patri? Negabon velle me modo</TextUnit>
    <TextUnit id="613" loc="3.5.614">Qui sum pollicitus ducere? Qua fiducia id facere audeam?</TextUnit>
    <TextUnit id="614" loc="3.5.615">Nec quid me nunc faciam scio.   Nec quid me; atque id ago sedulo.</TextUnit>
    <TextUnit id="615" loc="3.5.616">Dicam aliquid iam inventurum ut huic malo aliquam producam moram.</TextUnit>
    <TextUnit id="616" loc="3.5.617">Ohe.   Visus sum.   Ehodum bone vir quid ais? viden me consiliis tuis</TextUnit>
    <TextUnit id="617" loc="3.5.618">Miserum impeditum esse?   At iam expediam.   Expedies?   Certe Pamphile.</TextUnit>
    <TextUnit id="618" loc="3.5.619">Nempe ut modo.   Immo melius spero.   Oh tibi ego ut credam furcifer?</TextUnit>
    <TextUnit id="619" loc="3.5.620">Tu rem impeditam et perditam restituas? Hem quo fretus siem,</TextUnit>
    <TextUnit id="620" loc="3.5.621">Qui me hodie ex tranquillissima re coniecisti in nuptias.</TextUnit>
    <TextUnit id="621" loc="3.5.622">Annon dixi esse hoc futurum?   Dixti.   Quid meritus?   Crucem.</TextUnit>
    <TextUnit id="622" loc="3.5.623">Sed sine paululum ad me redeam: iam aliquid dispiciam.   Hei mihi</TextUnit>
    <TextUnit id="623" loc="3.5.624">Cum non habeo spatium ut de te sumam supplicium ut volo:</TextUnit>
    <TextUnit id="624" loc="3.5.625">Namque hoc tempus praecavere mihi me haud te ulcisci sinit.</TextUnit>
    <TextUnit id="625" loc="4.1.626">Hocine est credibile aut memorabile</TextUnit>
    <TextUnit id="626" loc="4.1.627">Tanta vecordia innata cuiquam ut siet</TextUnit>
    <TextUnit id="627" loc="4.1.628">Ut malis gaudeant atque ex incommodis</TextUnit>
    <TextUnit id="628" loc="4.1.629">Alterius sua ut comparent commoda? ah</TextUnit>
    <TextUnit id="629" loc="4.1.630">Idne est verum? immo id est genus hominum pessimum in</TextUnit>
    <TextUnit id="630" loc="4.1.631">Denegando modo quis pudor paululum adest:</TextUnit>
    <TextUnit id="631" loc="4.1.632">Post ubi tempus promissa iam perfici,</TextUnit>
    <TextUnit id="632" loc="4.1.633">Tum coacti necessario se aperiunt,</TextUnit>
    <TextUnit id="633" loc="4.1.634">Et timent: et tamen res premit denegare:</TextUnit>
    <TextUnit id="634" loc="4.1.635">Ibi tum eorum impudentissima oratio est,</TextUnit>
    <TextUnit id="635" loc="4.1.636">"Quis tu es? quis mihi es? cur meam tibi? Heus,</TextUnit>
    <TextUnit id="636" loc="4.1.637">Proximus sum egomet mihi." Attamen "Ubi fides,"</TextUnit>
    <TextUnit id="637" loc="4.1.638">Si roges, nihil pudet; hic ubi opus est</TextUnit>
    <TextUnit id="638" loc="4.1.639">Non verentur: illic ubi nihil opus est ibi verentur.</TextUnit>
    <TextUnit id="639" loc="4.1.640">Sed quid agam? adeamne ad eum, et cum eo iniuriam hanc expostulem?</TextUnit>
    <TextUnit id="640" loc="4.1.641">Ingeram mala multa? Atque aliquis dicat, "Nihil promoveris."</TextUnit>
    <TextUnit id="641" loc="4.1.642">Multum: molestus certe ei fuero: atque animo morem gessero.</TextUnit>
    <TextUnit id="642" loc="4.1.643">Charine et me et te imprudens, nisi quid Di respiciunt, perdidi.</TextUnit>
    <TextUnit id="643" loc="4.1.644">Itane imprudens? tandem inventa est causa: solvisti fidem.</TextUnit>
    <TextUnit id="644" loc="4.1.645">Quid tandem?   Etiam nunc me ducere istis dictis postulas?</TextUnit>
    <TextUnit id="645" loc="4.1.646">Quid istuc est?   Postquam me amare dixi complacita est tibi.</TextUnit>
    <TextUnit id="646" loc="4.1.647">Heu me miserum qui tuum animum ex animo spectavi meo.</TextUnit>
    <TextUnit id="647" loc="4.1.648">Falsus es.   Nonne tibi satis esse hoc visum solidum est gaudium,</TextUnit>
    <TextUnit id="648" loc="4.1.649">Nisi me lactasses amantem et falsa spe produceres.</TextUnit>
    <TextUnit id="649" loc="4.1.650">Habeas.   Habeam? ah nescis quantis in malis verser miser;</TextUnit>
    <TextUnit id="650" loc="4.1.651">Quantasque hic suis consiliis mihi confecit sollicitudines</TextUnit>
    <TextUnit id="651" loc="4.1.652">Meus carnufex.   Quid istuc tam mirum est de te si exemplum capit?</TextUnit>
    <TextUnit id="652" loc="4.1.653">Haud istuc dicas si cognoris vel me vel amorem meum.</TextUnit>
    <TextUnit id="653" loc="4.1.654">Scio: cum patre altercasti dudum: et is nunc propterea tibi</TextUnit>
    <TextUnit id="654" loc="4.1.655">Succenset: nec te quivit hodie cogere illam ut duceres.</TextUnit>
    <TextUnit id="655" loc="4.1.656">Immo etiam, quo tu minus scis aerumnas meas,</TextUnit>
    <TextUnit id="656" loc="4.1.657">Hae nuptiae non apparabantur mihi:</TextUnit>
    <TextUnit id="657" loc="4.1.658">Nec postulabat nunc quisquam uxorem dare.</TextUnit>
    <TextUnit id="658" loc="4.1.659">Scio: tu coactus tua voluntate es.   Mane:</TextUnit>
    <TextUnit id="659" loc="4.1.660">Non dum scis.   Scio equidem illam ducturum esse te.</TextUnit>
    <TextUnit id="660" loc="4.1.661">Cur me enicas? Hoc audi. Numquam destitit</TextUnit>
    <TextUnit id="661" loc="4.1.662">Instare ut dicerem me esse ducturum patri;</TextUnit>
    <TextUnit id="662" loc="4.1.663">Suadere, orare, usque adeo donec perpulit.</TextUnit>
    <TextUnit id="663" loc="4.1.664">Quis homo istuc?   Davus.--   Davus?   interturbat.   Quamobrem?   Nescio:</TextUnit>
    <TextUnit id="664" loc="4.1.665">Nisi mihi deos satis scio fuisse iratos qui eis auscultaverim.</TextUnit>
    <TextUnit id="665" loc="4.1.666">Factum hoc est Dave?   Factum.   Hem, quid ais scelus?</TextUnit>
    <TextUnit id="666" loc="4.1.667">At tibi Di dignum factis exitium duint.</TextUnit>
    <TextUnit id="667" loc="4.1.668">Eho, dic mihi, si omnes hunc coniectum in nuptias</TextUnit>
    <TextUnit id="668" loc="4.1.669">Inimici vellent quod nisi hoc consilium darent?</TextUnit>
    <TextUnit id="669" loc="4.1.670">Deceptus sum at non defatigatus.   Scio.</TextUnit>
    <TextUnit id="670" loc="4.1.671">Hac non successit, alia aggrediemur via.</TextUnit>
    <TextUnit id="671" loc="4.1.672">Nisi id putas, quia primo processit parum,</TextUnit>
    <TextUnit id="672" loc="4.1.673">Non posse iam ad salutem converti hoc malum.</TextUnit>
    <TextUnit id="673" loc="4.1.674">Immo etiam: nam satis credo si advigilaveris</TextUnit>
    <TextUnit id="674" loc="4.1.675">Ex unis geminas mihi conficies nuptias.</TextUnit>
    <TextUnit id="675" loc="4.1.676">Ego Pamphile hoc tibi pro servitio debeo,</TextUnit>
    <TextUnit id="676" loc="4.1.677">Conari manibus pedibus noctesque et dies;</TextUnit>
    <TextUnit id="677" loc="4.1.678">Capitis periclum adire, dum prosim tibi:</TextUnit>
    <TextUnit id="678" loc="4.1.679">Tuum est si quid praeter spem evenit mihi ignoscere.</TextUnit>
    <TextUnit id="679" loc="4.1.680">Parum succedit quod ago: at facio sedulo.</TextUnit>
    <TextUnit id="680" loc="4.1.681">Vel melius tute reperi, me missum face.</TextUnit>
    <TextUnit id="681" loc="4.1.682">Cupio: restitue in quem me accepisti locum.</TextUnit>
    <TextUnit id="682" loc="4.1.683">Faciam.   At iam hoc opus est.   Hem! sed, mane. Concrepuit a Glycerio ostium.</TextUnit>
    <TextUnit id="683" loc="4.1.684">Nihil ad te.   Quaero.   Hem, nuncin demum?   At iam hoc tibi inventum dabo.</TextUnit>
    <TextUnit id="684" loc="4.2.685">Iam ubi ubi erit inventum tibi curabo et mecum adductum</TextUnit>
    <TextUnit id="685" loc="4.2.686">Tuum Pamphilum: tu modo anime mi noli te macerare.</TextUnit>
    <TextUnit id="686" loc="4.2.687">Mysis.   Quid est? Ehem Pamphile, opportune te mihi offers.   Quid est?</TextUnit>
    <TextUnit id="687" loc="4.2.688">Orare iussit si se ames hera iam ut ad sese venias:</TextUnit>
    <TextUnit id="688" loc="4.2.689">Videre ait te cupere.   Vah, perii: hoc malum integrascit.</TextUnit>
    <TextUnit id="689" loc="4.2.690">Sicine me atque illam opera tua nunc miseros sollicitarier?</TextUnit>
    <TextUnit id="690" loc="4.2.691">Nam idcirco arcessor, nuptias quod mihi apparari sensit.</TextUnit>
    <TextUnit id="691" loc="4.2.692">Quibus quidem quam facile potuerat quiesci si hic quiesset.</TextUnit>
    <TextUnit id="692" loc="4.2.693">Age si hic non insanit satis sua sponte instiga.   Atque edepol</TextUnit>
    <TextUnit id="693" loc="4.2.694">Ea res est: proptereaque nunc misera in maerorest est.   Mysis,</TextUnit>
    <TextUnit id="694" loc="4.2.695">Per omnes tibi adiuro deos numquam eam me deserturum;</TextUnit>
    <TextUnit id="695" loc="4.2.696">Non si capiundos mihi sciam esse inimicos omnes homines.</TextUnit>
    <TextUnit id="696" loc="4.2.697">Hanc mihi expetivi, contigit: conveniunt mores: valeant</TextUnit>
    <TextUnit id="697" loc="4.2.698">Qui inter nos discidium volunt: hanc nisi mors mihi adimet nemo.</TextUnit>
    <TextUnit id="698" loc="4.2.699">Resipisco.   Non Apollinis magis verum atque hoc responsum est.</TextUnit>
    <TextUnit id="699" loc="4.2.700">Si poterit fieri ut ne pater per me stetisse credat</TextUnit>
    <TextUnit id="700" loc="4.2.701">Quo minus hae fierent nuptiae, volo. Sed si id non poterit,</TextUnit>
    <TextUnit id="701" loc="4.2.702">Id faciam in proclivi quod est per me stetisse ut credat.</TextUnit>
    <TextUnit id="702" loc="4.2.703">Quis videor?   Miser aeque atque ego.   Consilium quaero.   Fortis!</TextUnit>
    <TextUnit id="703" loc="4.2.704">Scio quid conere?   Hoc ego tibi profecto effectum reddam.</TextUnit>
    <TextUnit id="704" loc="4.2.705">Iam hoc opus est.   Quin iam habeo.   Quid est?   Huic, non tibi habeo, ne erres.</TextUnit>
    <TextUnit id="705" loc="4.2.706">Sat habeo.   Quid facies? cedo.   Dies mihi hic ut satis sit vereor</TextUnit>
    <TextUnit id="706" loc="4.2.707">Ad agendum: ne vacuum esse me nunc ad narrandum credas.</TextUnit>
    <TextUnit id="707" loc="4.2.708">Proinde hinc vos amolimini: nam mihi impedimento estis.</TextUnit>
    <TextUnit id="708" loc="4.2.709">Ego hanc visam.   Quid tu? quo hinc te agis?   Verum vis dicam?   Immo etiam</TextUnit>
    <TextUnit id="709" loc="4.2.710">Narrationis incipit mihi initium.   Quid me fiet?</TextUnit>
    <TextUnit id="710" loc="4.2.711">Eho tu impudens non satis habes quod tibi dieculam addo</TextUnit>
    <TextUnit id="711" loc="4.2.712">Quantum huic promoveo nuptias?   Dave attamen.   Quid ergo?</TextUnit>
    <TextUnit id="712" loc="4.2.713">Ut ducam.   Ridiculum.   Huc face ad me ut venias si quid poteris.</TextUnit>
    <TextUnit id="713" loc="4.2.714">Quid veniam? nihil habeo.   At tamen siquid.   Age veniam.   Si quid</TextUnit>
    <TextUnit id="714" loc="4.2.715">Domi ero.   Tu Mysis dum exeo parumper opperire hic.</TextUnit>
    <TextUnit id="715" loc="4.2.716">Quapropter?   Ita facto est opus.   Matura.   Iam inquam hic adero.</TextUnit>
    <TextUnit id="716" loc="4.3.717">Nihilne esse proprium cuiquam? Di vestram fidem:</TextUnit>
    <TextUnit id="717" loc="4.3.718">Summum bonum esse herae putavi hunc Pamphilum,</TextUnit>
    <TextUnit id="718" loc="4.3.719">Amicum, amatorem, virum in quovis loco</TextUnit>
    <TextUnit id="719" loc="4.3.720">Paratum: verum ex eo nunc misera quem capit</TextUnit>
    <TextUnit id="720" loc="4.3.721">Dolorem! facile hic plus mali est, quam illic boni.</TextUnit>
    <TextUnit id="721" loc="4.3.722">Sed Davus exit. Mi homo quid istuc obsecro est?</TextUnit>
    <TextUnit id="722" loc="4.3.723">Quo portas puerum?   Mysis nunc opus est tua</TextUnit>
    <TextUnit id="723" loc="4.3.724">Mihi ad hanc rem exprompta memoria atque astutia.</TextUnit>
    <TextUnit id="724" loc="4.3.725">Quidnam incepturus?   Accipe a me hunc ocius,</TextUnit>
    <TextUnit id="725" loc="4.3.726">Atque ante nostram ianuam appone.   Obsecro</TextUnit>
    <TextUnit id="726" loc="4.3.727">Humine?   Ex ara hinc sume verbenas tibi</TextUnit>
    <TextUnit id="727" loc="4.3.728">Atque eas substerne.   Quamobrem id tute non facis?</TextUnit>
    <TextUnit id="728" loc="4.3.729">Quia si forte opus sit ad herum iurandum mihi</TextUnit>
    <TextUnit id="729" loc="4.3.730">Non apposuisse ut liquido possim.   Intelligo:</TextUnit>
    <TextUnit id="730" loc="4.3.731">Nova nunc religio in te istaec incessit cedo?</TextUnit>
    <TextUnit id="731" loc="4.3.732">Move ocius te, ut quid agam porro intelligas.</TextUnit>
    <TextUnit id="732" loc="4.3.733">Pro Iupiter.   Quid est?   Sponsae pater intervenit.</TextUnit>
    <TextUnit id="733" loc="4.3.734">Repudio quod consilium primum intenderam.</TextUnit>
    <TextUnit id="734" loc="4.3.735">Nescio quid narres.   Ego quoque hinc ab dextera</TextUnit>
    <TextUnit id="735" loc="4.3.736">Venire me assimulabo: tu ut subservias</TextUnit>
    <TextUnit id="736" loc="4.3.737">Orationi ut quomque opus sit verbis vide.</TextUnit>
    <TextUnit id="737" loc="4.3.738">Ego quid agas nihil intelligo: sed si quid est</TextUnit>
    <TextUnit id="738" loc="4.3.739">Quod mea opera opus sit vobis, aut tu plus vides,</TextUnit>
    <TextUnit id="739" loc="4.3.740">Manebo, ne quod vestrum remorer commodum.</TextUnit>
    <TextUnit id="740" loc="4.4.741">Revertor postquam quae opus fuere ad nuptias</TextUnit>
    <TextUnit id="741" loc="4.4.742">Gnatae paravi, ut iubeam arcessi. Sed quid hoc?</TextUnit>
    <TextUnit id="742" loc="4.4.743">Puer hercle est. Mulier tune apposuisti hunc?   Ubi illic est?</TextUnit>
    <TextUnit id="743" loc="4.4.744">Non mihi respondes?   Nusquam est: vae miserae mihi,</TextUnit>
    <TextUnit id="744" loc="4.4.745">Reliquit me homo atque abiit.   Di vestram fidem,</TextUnit>
    <TextUnit id="745" loc="4.4.746">Quid turbae est apud forum? quid illic hominum litigant?</TextUnit>
    <TextUnit id="746" loc="4.4.747">Tum annona cara est: quid dicam aliud nescio.</TextUnit>
    <TextUnit id="747" loc="4.4.748">Cur tu obsecro hic me solam?   Quae est haec fabula?</TextUnit>
    <TextUnit id="748" loc="4.4.749">Eho Mysis, puer hic unde est? quisve huc attulit?</TextUnit>
    <TextUnit id="749" loc="4.4.750">Satin sanus es qui me id rogites?   Quem igitur rogem?</TextUnit>
    <TextUnit id="750" loc="4.4.751">Qui hic neminem alium videam.   Miror unde sit.</TextUnit>
    <TextUnit id="751" loc="4.4.752">Dictura es quod rogo?   Au.   Concede ad dexteram.</TextUnit>
    <TextUnit id="752" loc="4.4.753">Deliras: non tute ipse?   Verbum si mihi</TextUnit>
    <TextUnit id="753" loc="4.4.754">Unum praeterquam quod te rogo faxis cave.</TextUnit>
    <TextUnit id="754" loc="4.4.755">Male dicis?   Undest? Dic clare.   A nobis.   Attatae!</TextUnit>
    <TextUnit id="755" loc="4.4.756">Mirum vero impudenter mulier si facit</TextUnit>
    <TextUnit id="756" loc="4.4.757">Meretrix.   Ab Andria est haec quantum intelligo.</TextUnit>
    <TextUnit id="757" loc="4.4.758">Adeon videmur vobis esse idonei</TextUnit>
    <TextUnit id="758" loc="4.4.759">In quibus sic illudatis?   Veni in tempore.</TextUnit>
    <TextUnit id="759" loc="4.4.760">Propera adeo puerum tollere hinc ab ianua:</TextUnit>
    <TextUnit id="760" loc="4.4.761">Mane: cave quoquam ex istoc excessis loco.</TextUnit>
    <TextUnit id="761" loc="4.4.762">Di te eradicent: ita me miseram territas.</TextUnit>
    <TextUnit id="762" loc="4.4.763">Tibi ego dico annon?   Quid vis?   At etiam rogas?</TextUnit>
    <TextUnit id="763" loc="4.4.764">Cedo cuium puerum hic apposuisti? dic mihi.</TextUnit>
    <TextUnit id="764" loc="4.4.765">Tu nescis?   Mitte id quod scio: dic quod rogo.</TextUnit>
    <TextUnit id="765" loc="4.4.766">Vestri.   Cuius nostri?   Pamphili.   Hem, quid? Pamphili?</TextUnit>
    <TextUnit id="766" loc="4.4.767">Eho, annon est?   Recte ego semper fugi has nuptias.</TextUnit>
    <TextUnit id="767" loc="4.4.768">O facinus animadvertendum.   Quid clamitas?</TextUnit>
    <TextUnit id="768" loc="4.4.769">Quemne ego heri vidi ad vos afferri vesperi?</TextUnit>
    <TextUnit id="769" loc="4.4.770">O hominem audacem.   Verum. Vidi Cantharam</TextUnit>
    <TextUnit id="770" loc="4.4.771">Suffarcinatam.   Dis pol habeo gratiam</TextUnit>
    <TextUnit id="771" loc="4.4.772">Quum in pariundo aliquot affuerunt liberae.</TextUnit>
    <TextUnit id="772" loc="4.4.773">Ne illa illum haud novit cuius causa haec incipit.</TextUnit>
    <TextUnit id="773" loc="4.4.774">Chremes si positum puerum ante aedes viderit</TextUnit>
    <TextUnit id="774" loc="4.4.775">Suam gnatam non dabit? Tanto hercle magis dabit.</TextUnit>
    <TextUnit id="775" loc="4.4.776">Non hercle faciet.   Nunc adeo ut tu sis sciens,</TextUnit>
    <TextUnit id="776" loc="4.4.777">Nisi puerum tollis iam ego hunc in mediam viam</TextUnit>
    <TextUnit id="777" loc="4.4.778">Provolvam: teque ibidem pervolvam in luto.</TextUnit>
    <TextUnit id="778" loc="4.4.779">Tu pol homo non es sobrius.   Fallacia</TextUnit>
    <TextUnit id="779" loc="4.4.780">Alia aliam trudit; iam susurrari audio</TextUnit>
    <TextUnit id="780" loc="4.4.781">Civem Atticam esse hanc.   Eho.   Coactus legibus</TextUnit>
    <TextUnit id="781" loc="4.4.782">Eam uxorem ducet.   Au obsecro an non civis est?</TextUnit>
    <TextUnit id="782" loc="4.4.783">Iocularium in malum insciens paene incidi.</TextUnit>
    <TextUnit id="783" loc="4.4.784">Quis hic loquitur? o Chreme, per tempus advenis.</TextUnit>
    <TextUnit id="784" loc="4.4.785">Ausculta.   Audivi iam omnia.   Ain tu? haec omnia!</TextUnit>
    <TextUnit id="785" loc="4.4.786">Audivi, inquam, a principio.   Audistine obsecro? Hem</TextUnit>
    <TextUnit id="786" loc="4.4.787">Scelera, hanc iam oportet in cruciatum hinc abripi.</TextUnit>
    <TextUnit id="787" loc="4.4.788">Hic est ille: non te credas Davum ludere.</TextUnit>
    <TextUnit id="788" loc="4.4.789">Me miseram: nihil pol falsi dixi mi senex.</TextUnit>
    <TextUnit id="789" loc="4.4.790">Novi rem omnem: est Simo intus?   Est.   Ne me attigas</TextUnit>
    <TextUnit id="790" loc="4.4.791">Sceleste. Si pol Glycerio non omnia haec--</TextUnit>
    <TextUnit id="791" loc="4.4.792">Eho inepta nescis quid sit actum?   Quid sciam?</TextUnit>
    <TextUnit id="792" loc="4.4.793">Hic socer est. Alio pacto haud poterat fieri</TextUnit>
    <TextUnit id="793" loc="4.4.794">Ut sciret haec quae voluimus.   Praediceres.</TextUnit>
    <TextUnit id="794" loc="4.4.795">Paullum interesse censes ex animo omnia,</TextUnit>
    <TextUnit id="795" loc="4.4.796">Ut fert natura, facias an de industria?</TextUnit>
    <TextUnit id="796" loc="4.5.797">In hac habitasse platea dictum est Chrysidem</TextUnit>
    <TextUnit id="797" loc="4.5.798">Quae sese inhoneste optavit parere hic divitias</TextUnit>
    <TextUnit id="798" loc="4.5.799">Potius quam in patria honeste pauper viveret.</TextUnit>
    <TextUnit id="799" loc="4.5.800">Eius morte ea ad me lege redierunt bona.</TextUnit>
    <TextUnit id="800" loc="4.5.801">Sed quos perconter video. Salvete.   Obsecro</TextUnit>
    <TextUnit id="801" loc="4.5.802">Quem video? Estne hic Crito sobrinus Chrysidis?</TextUnit>
    <TextUnit id="802" loc="4.5.803">Is est.   O Mysis, salve.   Salvus sis Crito.</TextUnit>
    <TextUnit id="803" loc="4.5.804">Itan Chrysis? hem.   Nos quidem pol miseras perdidit.</TextUnit>
    <TextUnit id="804" loc="4.5.805">Quid vos? quo pacto hic? satin recte?   Nosne? 'Sic</TextUnit>
    <TextUnit id="805" loc="4.5.806">Ut quimus' aiunt, 'quando ut volumus non licet.</TextUnit>
    <TextUnit id="806" loc="4.5.807">Quid Glycerium? iam hic suos parentes repperit?</TextUnit>
    <TextUnit id="807" loc="4.5.808">Utinam.   An nondum etiam? Haud auspicato huc me appuli:</TextUnit>
    <TextUnit id="808" loc="4.5.809">Nam pol si id scissem nunquam huc tetulissem pedem:</TextUnit>
    <TextUnit id="809" loc="4.5.810">Semper enim dicta est eius haec atque habita est soror:</TextUnit>
    <TextUnit id="810" loc="4.5.811">Quae illius fuerunt possidet: nunc me hospitem</TextUnit>
    <TextUnit id="811" loc="4.5.812">Lites sequi quam id mihi sit facile atque utile</TextUnit>
    <TextUnit id="812" loc="4.5.813">Aliorum exempla commonent: simul arbitror</TextUnit>
    <TextUnit id="813" loc="4.5.814">Iam aliquem esse amicum et defensorem ei; nam fere</TextUnit>
    <TextUnit id="814" loc="4.5.815">Grandiuscula iam profecta est illinc. Clamitent</TextUnit>
    <TextUnit id="815" loc="4.5.816">Me sycophantam, hereditates persequi,</TextUnit>
    <TextUnit id="816" loc="4.5.817">Mendicum: tum ipsam despoliare non licet.</TextUnit>
    <TextUnit id="817" loc="4.5.818">O optime hospes pol Crito antiquum obtines.</TextUnit>
    <TextUnit id="818" loc="4.5.819">Duc me ad eam, quando huc veni, ut videam.   Maxime.</TextUnit>
    <TextUnit id="819" loc="4.5.820">Sequar hos: nolo me in tempore hoc videat senex.</TextUnit>
    <TextUnit id="820" loc="5.1.821">Satis iam satis Simo spectata erga te amicitia est mea:</TextUnit>
    <TextUnit id="821" loc="5.1.822">Satis pericli coepi adire: orandi iam finem face.</TextUnit>
    <TextUnit id="822" loc="5.1.823">Dum studeo obsequi tibi paene illusi vitam filiae.</TextUnit>
    <TextUnit id="823" loc="5.1.824">Immo enim nunc quum maxime abs te postulo atque oro Chreme</TextUnit>
    <TextUnit id="824" loc="5.1.825">Ut beneficium verbis initum dudum nunc re comprobes.</TextUnit>
    <TextUnit id="825" loc="5.1.826">Vide quam iniquus sis prae studio. Dum id efficias quod cupis,</TextUnit>
    <TextUnit id="826" loc="5.1.827">Neque modum benignitatis neque quid me ores cogitas:</TextUnit>
    <TextUnit id="827" loc="5.1.828">Nam si cogites, remittas iam me onerare iniuriis.</TextUnit>
    <TextUnit id="828" loc="5.1.829">Quibus?   Ah! rogitas? perpulisti me ut homini adolescentulo</TextUnit>
    <TextUnit id="829" loc="5.1.830">In alio occupato amore, abhorrenti ab re uxoria,</TextUnit>
    <TextUnit id="830" loc="5.1.831">Filiam darem in seditionem atque in incertas nuptias,</TextUnit>
    <TextUnit id="831" loc="5.1.832">Eius labore atque eius dolore gnato ut medicarer tuo.</TextUnit>
    <TextUnit id="832" loc="5.1.833">Impetrasti: incepi dum res tetulit: nunc non fert; feras.</TextUnit>
    <TextUnit id="833" loc="5.1.834">Illam hinc civem esse aiunt: puer est natus: nos missos face.</TextUnit>
    <TextUnit id="834" loc="5.1.835">Per ego te deos oro ut ne illis animum inducas credere</TextUnit>
    <TextUnit id="835" loc="5.1.836">Quibus id maxime utile est ilium esse quam deterrimum.</TextUnit>
    <TextUnit id="836" loc="5.1.837">Nuptiarum gratia haec sunt ficta atque incepta omnia.</TextUnit>
    <TextUnit id="837" loc="5.1.838">Ubi ea causa quamobrem haec faciunt erit adempta his desinent.</TextUnit>
    <TextUnit id="838" loc="5.1.839">Erras: cum Davo egomet vidi iurgantem ancillam.   Scio.   At</TextUnit>
    <TextUnit id="839" loc="5.1.840">Vero vultu; quum ibi me adesse neuter tum praesenserat.</TextUnit>
    <TextUnit id="840" loc="5.1.841">Credo; et id facturas Davus dudum praedixit mihi:</TextUnit>
    <TextUnit id="841" loc="5.1.842">Et nescio qui tibi sum oblitus hodie ac volui dicere.</TextUnit>
    <TextUnit id="842" loc="5.2.843">Animo nunc iam otioso esse impero--   Hem Davum tibi.</TextUnit>
    <TextUnit id="843" loc="5.2.844">Unde egreditur?   meo praesidio atque hospitis.   Quid illud mali est?</TextUnit>
    <TextUnit id="844" loc="5.2.845">Ego commodiorem hominem, adventum, tempus non vidi.   Scelus,</TextUnit>
    <TextUnit id="845" loc="5.2.846">Quem nam hic laudat?   Omnis res est iam in vado.   Cesso alloqui?</TextUnit>
    <TextUnit id="846" loc="5.2.847">Herus est: quid agam?   O salve bone vir.   Ehem Simo! o noster Chreme!</TextUnit>
    <TextUnit id="847" loc="5.2.848">Omnia apparata iam sunt intus.   Curasti probe.</TextUnit>
    <TextUnit id="848" loc="5.2.849">Ubi voles arcesse.   Bene sane; id enimvero hinc nunc abest.</TextUnit>
    <TextUnit id="849" loc="5.2.850">Etiam tu hoc respondes? quid istic tibi negoti est?   Mihine?</TextUnit>
    <TextUnit id="850" loc="5.2.851">Ita.   Mihine?   Tibi ergo.   Modo introii.   Quasi ego, quam dudum, rogem.</TextUnit>
    <TextUnit id="851" loc="5.2.852">Cum tuo gnato una.   Anne est intus Pamphilus? crucior miser.</TextUnit>
    <TextUnit id="852" loc="5.2.853">Eho, non tu dixti esse inter eos inimicitias, carnufex?</TextUnit>
    <TextUnit id="853" loc="5.2.854">Sunt.   Cur igitur hic est?   Quid illum census? cum illa litigat.</TextUnit>
    <TextUnit id="854" loc="5.2.855">Immo vero indignum Chreme iam facinus faxo ex me audias.</TextUnit>
    <TextUnit id="855" loc="5.2.856">Nescio quis senex modo venit: ellum confidens, catus.</TextUnit>
    <TextUnit id="856" loc="5.2.857">Quum faciem videas videtur esse quantivis preti.</TextUnit>
    <TextUnit id="857" loc="5.2.858">Tristis severitas inest in vultu, atque in verbis fides.</TextUnit>
    <TextUnit id="858" loc="5.2.859">Quidnam apportas?   Nihil equidem nisi quod ilium audivi dicere.</TextUnit>
    <TextUnit id="859" loc="5.2.860">Quid ait tandem?   Glycerium se scire civem esse Atticam.   Hem,</TextUnit>
    <TextUnit id="860" loc="5.2.861">Dromo, Dromo.   Quid est?   Dromo.   Audi.   Verbum si addideris. Dromo.</TextUnit>
    <TextUnit id="861" loc="5.2.862">Audi, obsecro.   Quid vis?   Sublimem hunc intro rape, quantum potes.</TextUnit>
    <TextUnit id="862" loc="5.2.863">Quem?   Davum.   Quamobrem?   Quia libet: rape, inquam.   Quid feci?   Rape.</TextUnit>
    <TextUnit id="863" loc="5.2.864">Si quicquam invenies me mentitum, occidito.   Nihil audio.</TextUnit>
    <TextUnit id="864" loc="5.2.865">Ego iam te commotum reddam.   Tamen etsi hoc verum est?   Tamen.</TextUnit>
    <TextUnit id="865" loc="5.2.866">Cura asservandum vinctum: atque audin? quadrupedem constringito.</TextUnit>
    <TextUnit id="866" loc="5.2.867">Age nunc iam: ego pol hodie, si vivo, tibi</TextUnit>
    <TextUnit id="867" loc="5.2.868">Ostendam herum quid sit pericli fallere,</TextUnit>
    <TextUnit id="868" loc="5.2.869">Et illi, patrem.   Ah, ne saevi tantopere.   O Chreme,</TextUnit>
    <TextUnit id="869" loc="5.2.870">Pietatem gnati! nonne te miseret mei;</TextUnit>
    <TextUnit id="870" loc="5.2.871">Tantum laborem capere ob talem filium?</TextUnit>
    <TextUnit id="871" loc="5.2.872">Age Pamphile, exi Pamphile: ecquid te pudet?</TextUnit>
    <TextUnit id="872" loc="5.3.873">Quis me vult? perii: pater est.   Quid ais, omnium --?   Ah,</TextUnit>
    <TextUnit id="873" loc="5.3.874">Rem potius ipsam dic, ac mitte male loqui.</TextUnit>
    <TextUnit id="874" loc="5.3.875">Quasi quicquam in hunc iam gravius dici possiet.</TextUnit>
    <TextUnit id="875" loc="5.3.876">Ain tandem? civis Glycerium est?   Ita praedicant.</TextUnit>
    <TextUnit id="876" loc="5.3.877">'Ita praedicant!' O ingentem confidentiam!</TextUnit>
    <TextUnit id="877" loc="5.3.878">Num cogitat quid dicat? num facti piget?</TextUnit>
    <TextUnit id="878" loc="5.3.879">Num eius color pudoris signum usquam indicat?</TextUnit>
    <TextUnit id="879" loc="5.3.880">Adeo impotenti esse animo ut praeter civium</TextUnit>
    <TextUnit id="880" loc="5.3.881">Morem atque legem et sui voluntatem patris</TextUnit>
    <TextUnit id="881" loc="5.3.882">Tamen hanc habere studeat cum summo probro?</TextUnit>
    <TextUnit id="882" loc="5.3.883">Me miserum!   Hem! modone id demum sensti Pamphile?</TextUnit>
    <TextUnit id="883" loc="5.3.884">Olim istuc, olim, cum ita animum induxti tuum</TextUnit>
    <TextUnit id="884" loc="5.3.885">Quod cuperes aliquo pacto efficiendum tibi,</TextUnit>
    <TextUnit id="885" loc="5.3.886">Eodem die istuc verbum vere in te accidit.</TextUnit>
    <TextUnit id="886" loc="5.3.887">Sed quid ego? cur me excrucio? cur me macero</TextUnit>
    <TextUnit id="887" loc="5.3.888">Cur meam senectutem huius sollicito amentia? an</TextUnit>
    <TextUnit id="888" loc="5.3.889">Ut pro huius peccatis ego supplicium sufferam?</TextUnit>
    <TextUnit id="889" loc="5.3.890">Immo habeat; valeat; vivat cum illa.   Mi pater.</TextUnit>
    <TextUnit id="890" loc="5.3.891">Quid 'mi pater?' quasi tu huius indigeas patris.</TextUnit>
    <TextUnit id="891" loc="5.3.892">Domus, uxor, liberi inventi invito patre:</TextUnit>
    <TextUnit id="892" loc="5.3.893">Adducti qui illam civem hinc dicant: viceris.</TextUnit>
    <TextUnit id="893" loc="5.3.894">Pater licetne pauca?   Quid dices mihi?</TextUnit>
    <TextUnit id="894" loc="5.3.895">Tamen Simo audi.   Ego audiam? quid ego audiam</TextUnit>
    <TextUnit id="895" loc="5.3.896">Chreme?   At tandem dicat sine.   Age dicat; sino.</TextUnit>
    <TextUnit id="896" loc="5.3.897">Ego me amare hanc fateor: si id peccare est, fateor id quoque.</TextUnit>
    <TextUnit id="897" loc="5.3.898">Tibi pater me dedo: quidvis oneris impone; impera.</TextUnit>
    <TextUnit id="898" loc="5.3.899">Vis me uxorem ducere? hanc amittere? ut potero, feram.</TextUnit>
    <TextUnit id="899" loc="5.3.900">Hoc modo te obsecro, ut ne credas a me allegatum hunc senem.</TextUnit>
    <TextUnit id="900" loc="5.3.901">Sine me expurgem atque ilium huc coram adducam.   Adducas!   Sine, pater.</TextUnit>
    <TextUnit id="901" loc="5.3.902">Aequum postulat: da veniam.   Sine te hoc exorem.   Sino.</TextUnit>
    <TextUnit id="902" loc="5.3.903">Quidvis cupio dum ne ab hoc me falli comperiar Chreme.</TextUnit>
    <TextUnit id="903" loc="5.3.904">Pro peccato magno paulum supplici satis est patri.</TextUnit>
    <TextUnit id="904" loc="5.4.905">Mitte orare: una harum quaevis causa me ut facian monet;</TextUnit>
    <TextUnit id="905" loc="5.4.906">Vel tu, vel quod verum est, vel quod ipsi cupio Glycerio.</TextUnit>
    <TextUnit id="906" loc="5.4.907">Andrium ego Critonem video? certe is est.   Salvus sis, Chreme.</TextUnit>
    <TextUnit id="907" loc="5.4.908">Quid tu Athenas insolens?   Evenit: sed hicine est Simo?</TextUnit>
    <TextUnit id="908" loc="5.4.909">Hic.   Men quaeris? eho tu Glycerium hinc civem esse ais?</TextUnit>
    <TextUnit id="909" loc="5.4.910">Tu negas?   Itane huc paratus advenis?   Qua de re?   Rogas?</TextUnit>
    <TextUnit id="910" loc="5.4.911">Tune impune haec facias? tune hic homines adolescentulos</TextUnit>
    <TextUnit id="911" loc="5.4.912">Imperitos rerum, eductos libere, in fraudem illicis?</TextUnit>
    <TextUnit id="912" loc="5.4.913">Sollicitando et pollicitando eorum animos lactas--?   Sanusne es?</TextUnit>
    <TextUnit id="913" loc="5.4.914">Ac meretricios amores nuptiis conglutinas?</TextUnit>
    <TextUnit id="914" loc="5.4.915">Perii! metuo ut substet hospes.   Si Simo hunc noris satis,</TextUnit>
    <TextUnit id="915" loc="5.4.916">Non ita arbitrere: bonus est hic vir.   Hic vir sit bonus?</TextUnit>
    <TextUnit id="916" loc="5.4.917">Itane attemperate venit hodie in ipsis nuptiis,</TextUnit>
    <TextUnit id="917" loc="5.4.918">Ut veniret antehac nunquam? est vero huic credendum Chreme?</TextUnit>
    <TextUnit id="918" loc="5.4.919">Ni metuam patrem, habeo pro illa re illum quod moneam probe.</TextUnit>
    <TextUnit id="919" loc="5.4.920">Sycophanta.   Hem!   Sic Crito est hic: mitte.   Videat qui siet.</TextUnit>
    <TextUnit id="920" loc="5.4.921">Si mihi pergit quae volt dicere, ea quae non volt audiet.</TextUnit>
    <TextUnit id="921" loc="5.4.922">Ego istaec moveo, aut curo? non tu tuon malum aequo animo feres?</TextUnit>
    <TextUnit id="922" loc="5.4.923">Nam ego quae dico vera an falsa audieris iam sciri potest.</TextUnit>
    <TextUnit id="923" loc="5.4.924">Atticus quidam olim navi fracta apud Andrum eiectus est,</TextUnit>
    <TextUnit id="924" loc="5.4.925">Et istaec una parva virgo: tum ille egens forte applicat</TextUnit>
    <TextUnit id="925" loc="5.4.926">Primum ad Chrysidis patrem se.   Fabulam inceptat.   Sine.</TextUnit>
    <TextUnit id="926" loc="5.4.927">Itane vero obturbat?   Perge.   Tum is mihi cognatus fuit</TextUnit>
    <TextUnit id="927" loc="5.4.928">Qui eum recepit. Ibi ego audivi ex illo sese esse Atticum.</TextUnit>
    <TextUnit id="928" loc="5.4.929">Is ibi mortuus est.   Eius nomen?   Nomen tam cito?   Phania.</TextUnit>
    <TextUnit id="929" loc="5.4.930">Hem, perii.   Verum hercle opinor fuisse Phaniam: hoc certo scio</TextUnit>
    <TextUnit id="930" loc="5.4.931">Rhamnusium se aiebat esse.   O Iupiter!   Eadem haec Chreme</TextUnit>
    <TextUnit id="931" loc="5.4.932">Multi alii in Andro tum audivere.   Utinam id sit quod spero. Eho, dic mihi,</TextUnit>
    <TextUnit id="932" loc="5.4.933">Quid eam tum? suamne esse aibat?   Non.   Cuiam igitur?   Fratris filiam.</TextUnit>
    <TextUnit id="933" loc="5.4.934">Certe mea est.   Quid ais?   Quid tu ais?   Arrige aures Pamphile.</TextUnit>
    <TextUnit id="934" loc="5.4.935">Qui credis?   Phania ille frater meus fuit.   Noram et scio.</TextUnit>
    <TextUnit id="935" loc="5.4.936">Is hinc bellum fugiens, meque in Asiam persequens, proficiscitur.</TextUnit>
    <TextUnit id="936" loc="5.4.937">Tum illam relinquere hic est veritus; postilla nunc primum audio</TextUnit>
    <TextUnit id="937" loc="5.4.938">Quid illo sit factum.   Vix sum apud me, ita animus commotus est metu,</TextUnit>
    <TextUnit id="938" loc="5.4.939">Spe, gaudio, mirando hoc tanto tam repentino bono.</TextUnit>
    <TextUnit id="939" loc="5.4.940">Nae istam multimodis tuam inveniri gaudeo.   Credo pater.</TextUnit>
    <TextUnit id="940" loc="5.4.941">At mihi unus scrupulus etiam restat qui me male habet.   Dignus es</TextUnit>
    <TextUnit id="941" loc="5.4.942">Cum tua religione odium: nodum in scirpo quaeris.   Quid istuc est?</TextUnit>
    <TextUnit id="942" loc="5.4.943">Nomen non convenit.   Fuit hercle huic aliud parvae.   Quid Crito?</TextUnit>
    <TextUnit id="943" loc="5.4.944">Numquid meministi?   Id quaero.   Egone huius memoriam patiar meae</TextUnit>
    <TextUnit id="944" loc="5.4.945">Voluptati obstare, cum egomet possim in hac re medicari mihi?</TextUnit>
    <TextUnit id="945" loc="5.4.946">Non patiar. Heus Chreme quod quaeris, Pasibula est.   Ipsa est.   Ea est.</TextUnit>
    <TextUnit id="946" loc="5.4.947">Ex ipsa millies audivi.   Omnes nos gaudere hoc Chreme</TextUnit>
    <TextUnit id="947" loc="5.4.948">Te credo credere.   Ita me Di ament, credo.   Quid restat, pater?</TextUnit>
    <TextUnit id="948" loc="5.4.949">Iam dudum res reduxit me ipsa in gratiam.   O lepidum patrem!</TextUnit>
    <TextUnit id="949" loc="5.4.950">De uxore, ita ut possedi, nihil mutat Chremes.   Causa optima est,</TextUnit>
    <TextUnit id="950" loc="5.4.951">Nisi quid pater ait aliud.   Nempe.   Id scilicet.   Dos Pamphile est</TextUnit>
    <TextUnit id="951" loc="5.4.952">Decem talenta.   Accipio.   Propero ad filiam. Eho mecum Crito:</TextUnit>
    <TextUnit id="952" loc="5.4.953">Nam illam me credo haud nosse.   Cur non illam huc transferri iubes?</TextUnit>
    <TextUnit id="953" loc="5.4.954">Recte admones. Davo ego istuc dedam iam negoti.   Non potest.</TextUnit>
    <TextUnit id="954" loc="5.4.955">Qui non potest?   Quia habet aliud magis ex sese et maius.   Quidnam?   Vinctus est.</TextUnit>
    <TextUnit id="955" loc="5.4.956">Pater non recte vinctus est.   Haud ita iussi.   Iube solvi obsecro.</TextUnit>
    <TextUnit id="956" loc="5.4.957">Age fiat.   At matura.   Eo intro.   O faustum et felicem hunc diem!</TextUnit>
    <TextUnit id="957" loc="5.5.958">Proviso quid agat Pamphilus; atque eccum.   Aliquis forsan me putet</TextUnit>
    <TextUnit id="958" loc="5.5.959">Non putare hoc verum: at mihi nunc sic esse hoc verum libet.</TextUnit>
    <TextUnit id="959" loc="5.5.960">Ego Deorum vitam propterea sempiternam esse arbitror</TextUnit>
    <TextUnit id="960" loc="5.5.961">Quod voluptates eorum propriae sunt; nam mihi immortalitas</TextUnit>
    <TextUnit id="961" loc="5.5.962">Parta est, si nulla aegritudo huic gaudio intercesserit.</TextUnit>
    <TextUnit id="962" loc="5.5.963">Sed quem ego mihi potissimum optem nunc cui haec narrem dari?</TextUnit>
    <TextUnit id="963" loc="5.5.964">Quid illud gaudi est?   Davum video: nemo est quem mallem omnium;</TextUnit>
    <TextUnit id="964" loc="5.5.965">Nam hunc scio mea solide solum gavisurum gaudia.</TextUnit>
    <TextUnit id="965" loc="5.6.966">Pamphilus ubinam hic est?   Dave.   Quis homo est?   Ego sum.   O Pamphile.</TextUnit>
    <TextUnit id="966" loc="5.6.967">Nescis quid mihi obtigerit.   Certe; sed quid mihi obtigerit scio.</TextUnit>
    <TextUnit id="967" loc="5.6.968">Et quidem ego.   More hominum evenit ut quod sim nactus mali</TextUnit>
    <TextUnit id="968" loc="5.6.969">Prius rescisceres tu quam ego illud quod tibi evenit boni.</TextUnit>
    <TextUnit id="969" loc="5.6.970">Mea Glycerium suos parentes repperit.   O factum bene!   Hem!</TextUnit>
    <TextUnit id="970" loc="5.6.971">Pater amicus summus nobis.   Quis?   Chremes.   Narras probe.</TextUnit>
    <TextUnit id="971" loc="5.6.972">Nec mora ulla est quin eam uxorem ducam.   Num ille somniat</TextUnit>
    <TextUnit id="972" loc="5.6.973">Ea quae vigilans voluit?   Tum de puero Dave?   Ah desine.</TextUnit>
    <TextUnit id="973" loc="5.6.974">Solus est quem diligunt Di.   Salvus sum si haec vera sunt.</TextUnit>
    <TextUnit id="974" loc="5.6.975">Colloquar.   Quis homo est? O Charine in tempore ipso mihi advenis.</TextUnit>
    <TextUnit id="975" loc="5.6.976">Bene factum.   Audistine?   Omnia: age me in tuis secundis respice.</TextUnit>
    <TextUnit id="976" loc="5.6.977">Tuus est nunc Chremes: facturum quae voles scio esse omnia.</TextUnit>
    <TextUnit id="977" loc="5.6.978">Memini: atque adeo longum est nos illum expectare dum exeat.</TextUnit>
    <TextUnit id="978" loc="5.6.979">Sequere hac me intus ad Glycerium nunc. Tu Dave abi domum:</TextUnit>
    <TextUnit id="979" loc="5.6.980">Propere arcesse hinc qui auferant eam. Quid stas? quid cessas?   Eo.</TextUnit>
    <TextUnit id="980" loc="5.6.981">Ne expectetis dum exeant huc: intus despondebitur;</TextUnit>
    <TextUnit id="981" loc="5.6.982">Intus transigetur si quid est quod restet.  Plaudite.</TextUnit>
  </Text>
</TessDocument>
