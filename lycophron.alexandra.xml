<?xml version="1.0" encoding="UTF-8"?>
<TessDocument id="lycophron.alexandra">
  <Metadata>
    <Author>lycophron</Author>
    <Display>Alexandra</Display>
    <Abbr>lycophr.</Abbr>
    <Lang>grc</Lang>
    <Prose>0</Prose>
    <PrintSource>A.W. Mair, Alexandra.London: William Heinemann; New York: G.P. Putnam's Sons, 1921.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a2008.01.0484</DigitalSourceURL>
    <AddedBy>Jessica Micceri</AddedBy>
    <URI>urn:cts:greekLit:tlg0341.tlg002.perseus-grc1</URI>
  </Metadata>
  <Text>
    <TextUnit id="0" loc="1.1">λέξω τὰ πάντα νητρεκῶς, ἅ μ' ἱστορεῖς,</TextUnit>
    <TextUnit id="1" loc="1.2">ἀρχῆς ἀπ' ἄκρας: ἢν δὲ μηκυνθῇ λόγος,</TextUnit>
    <TextUnit id="2" loc="1.3">σύγγνωθι δέσποτ': οὐ γὰρ ἥσυχος κόρη</TextUnit>
    <TextUnit id="3" loc="1.4">ἔλυσε χρησμῶν, ὡς πρίν, αἰόλον στόμα,</TextUnit>
    <TextUnit id="4" loc="1.5">ἀλλ' ἄσπετον χέασα παμμιγῆ βοὴν</TextUnit>
    <TextUnit id="5" loc="1.6">δαφνηφάγων φοίβαζεν ἐκ λαιμῶν ὄπα,</TextUnit>
    <TextUnit id="6" loc="1.7">Σφιγγὸς κελαινῆς γῆρυν ἐκμιμουμένη.</TextUnit>
    <TextUnit id="7" loc="1.8">τῶν ἅσσα θυμῷ καὶ διὰ μνήμης ἔχω,</TextUnit>
    <TextUnit id="8" loc="1.9">κλύοις ἄν, ὦναξ, κἀναπεμπάζων φρενὶ</TextUnit>
    <TextUnit id="9" loc="1.10">πυκνῇ διοίχνει δυσφάτους αἰνιγμάτων</TextUnit>
    <TextUnit id="10" loc="1.11">οἴμας τυλίσσων, ᾗπερ εὐμαθὴς τρίβος</TextUnit>
    <TextUnit id="11" loc="1.12">ὀρθῇ κελεύθῳ τἀν σκότῳ ποδηγετεῖ.</TextUnit>
    <TextUnit id="12" loc="1.13">ἐγὼ δ' ἄκραν βαλβῖδα μηρίνθου σχάσας,</TextUnit>
    <TextUnit id="13" loc="1.14">ἄνειμι λοξῶν εἰς διεξόδους ἐπῶν,</TextUnit>
    <TextUnit id="14" loc="1.15">πρώτην ἀράξας νύσσαν ὡς πτηνὸς δρομεύς.</TextUnit>
    <TextUnit id="15" loc="1.16">̓Ηὼς μὲν αἰπὺν ἄρτι Φηγίου πάγον</TextUnit>
    <TextUnit id="16" loc="1.17">κραιπνοῖς ὑπερποτᾶτο Πηγάσου πτεροῖς,</TextUnit>
    <TextUnit id="17" loc="1.18">Τιθωνὸν ἐν κοίταισι τῆς Κέρνης πέλας</TextUnit>
    <TextUnit id="18" loc="1.19">λιποῦσα, τὸν σὸν ἀμφιμήτριον κάσιν.</TextUnit>
    <TextUnit id="19" loc="1.20">οἱ δ' οὖσα γρώνης εὐγάληνα χερμάδος</TextUnit>
    <TextUnit id="20" loc="1.21">ναῦται λίαζον κἀπὸ γῆς ἐσχάζοσαν</TextUnit>
    <TextUnit id="21" loc="1.22">ὕσπληγγας. αἱ δὲ παρθενοκτόνον Θέτιν</TextUnit>
    <TextUnit id="22" loc="1.23">ἰουλόπεζοι θεῖνον εὐῶπες σπάθαις</TextUnit>
    <TextUnit id="23" loc="1.24">πελαργοχρῶτες, αἱ Φαλακραῖαι κόραι,</TextUnit>
    <TextUnit id="24" loc="1.25">ὑπὲρ Καλυδνῶν λευκὰ φαίνουσαι πτίλα,</TextUnit>
    <TextUnit id="25" loc="1.26">ἄφλαστα, καὶ φώσσωνας ὠργυιωμένους</TextUnit>
    <TextUnit id="26" loc="1.27">ἀπαρκτίαις πρηστῆρος αἴθωνος πνοαῖς.</TextUnit>
    <TextUnit id="27" loc="1.28">ἡ δ' ἔνθεον σχάσασα βακχεῖον στόμα,</TextUnit>
    <TextUnit id="28" loc="1.29">ἄτης ἀπ' ἄκρων βουπλανοκτίστων λόφων,</TextUnit>
    <TextUnit id="29" loc="1.30">τοιῶνδ' ἀπ' ἀρχῆς ἦρχ' ̓Αλεξάνδρα λόγων:</TextUnit>
    <TextUnit id="30" loc="1.31">αἰαῖ, τάλαινα θηλαμών, κεκαυμένη</TextUnit>
    <TextUnit id="31" loc="1.32">καὶ πρόσθε μὲν πεύκαισιν οὐλαμηφόροις</TextUnit>
    <TextUnit id="32" loc="1.33">τριεσπέρου λέοντος, ὅν ποτε γνάθοις</TextUnit>
    <TextUnit id="33" loc="1.34">Τρίτωνος ἠμάλαψε κάρχαρος κύων:</TextUnit>
    <TextUnit id="34" loc="1.35">ἔμπνους δὲ δαιτρὸς ἡπάτων φλοιδούμενος</TextUnit>
    <TextUnit id="35" loc="1.36">τινθῷ λέβητος ἀφλόγοις ἐπ' ἐσχάραις</TextUnit>
    <TextUnit id="36" loc="1.37">σμήριγγας ἐστάλαξε κωδείας πέδῳ,</TextUnit>
    <TextUnit id="37" loc="1.38">ὁ τεκνοραίστης, λυμεὼν ἐμῆς πάτρας,</TextUnit>
    <TextUnit id="38" loc="1.39">ὁ δευτέραν τεκοῦσαν ἄτρωτον βαρεῖ</TextUnit>
    <TextUnit id="39" loc="1.40">τύψας ἀτράκτῳ στέρνον, ἔν τ' αὐλῷ μέσῳ</TextUnit>
    <TextUnit id="40" loc="1.41">πατρὸς παλαιστοῦ χερσὶν ὀχμάσας δέμας</TextUnit>
    <TextUnit id="41" loc="1.42">Κρόνου παρ' αἰπὺν ὄχθον, ἔνθα γηγενοῦς</TextUnit>
    <TextUnit id="42" loc="1.43">ἵππων ταρακτής ἐστιν ̓Ισχένου τάφος,</TextUnit>
    <TextUnit id="43" loc="1.44">ὁ τὴν θαλάσσης Αὐσονίτιδος μυχοὺς</TextUnit>
    <TextUnit id="44" loc="1.45">στενοὺς ὀπιπεύουσαν ἀγρίαν κύνα</TextUnit>
    <TextUnit id="45" loc="1.46">κτανὼν ὑπὲρ σπήλυγγος ἰχθυωμένην,</TextUnit>
    <TextUnit id="46" loc="1.47">ταυροσφάγον λέαιναν, ἣν αὖθις πατὴρ</TextUnit>
    <TextUnit id="47" loc="1.48">σάρκας καταίθων λοφνίσιν δωμήσατο,</TextUnit>
    <TextUnit id="48" loc="1.49">Λέπτυνιν οὐ τρέμουσαν, οὐδαίαν θεόν:</TextUnit>
    <TextUnit id="49" loc="1.50">ἐξηνάριξεν ὅν ποτ' ἀξίφῳ δόλῳ</TextUnit>
    <TextUnit id="50" loc="1.51">νέκυς, τὸν ̔́Αιδην δεξιούμενον πάλαι:</TextUnit>
    <TextUnit id="51" loc="1.52">λεύσσω σε, τλῆμον, δεύτερον πυρουμένην</TextUnit>
    <TextUnit id="52" loc="1.53">ταῖς τ' Αἰακείοις χερσὶ τοῖς τε Ταντάλου</TextUnit>
    <TextUnit id="53" loc="1.54">Λέτριναν οἰκουροῦσι λειψάνοις πυρὸς</TextUnit>
    <TextUnit id="54" loc="1.55">παιδὸς καταβρωθέντος αἰθάλῳ δέμας,</TextUnit>
    <TextUnit id="55" loc="1.56">τοῖς Τευταρείοις βουκόλου πτερώμασι:</TextUnit>
    <TextUnit id="56" loc="1.57">τὰ πάντα πρὸς φῶς ἡ βαρύζηλος δάμαρ,</TextUnit>
    <TextUnit id="57" loc="1.58">στείλασα κοῦρον τὸν κατήγορον χθονός,</TextUnit>
    <TextUnit id="58" loc="1.59">ἄξει, πατρὸς μομφαῖσιν ἠγριωμένη,</TextUnit>
    <TextUnit id="59" loc="1.60">λέκτρων θ' ἕκατι τῶν τ' ἐπεισάκτων γάμων.</TextUnit>
    <TextUnit id="60" loc="1.61">αὐτὴ δὲ φαρμακουργός, οὐκ ἰάσιμον</TextUnit>
    <TextUnit id="61" loc="1.62">ἕλκος δρακοῦσα τοῦ ξυνευνέτου λυγρὸν</TextUnit>
    <TextUnit id="62" loc="1.63">Γιγαντοραίστοις ἄρδισιν τετρωμένου</TextUnit>
    <TextUnit id="63" loc="1.64">πρὸς ἀνθοπλίτου, ξυνὸν ὀγχήσει μόρον,</TextUnit>
    <TextUnit id="64" loc="1.65">πύργων ἀπ' ἄκρων πρὸς νεόδμητον νέκυν</TextUnit>
    <TextUnit id="65" loc="1.66">ῥοιζηδὸν ἐκβράσασα κύμβαχον δέμας:</TextUnit>
    <TextUnit id="66" loc="1.67">πόθῳ δὲ τοῦ θανόντος ἠγκιστρωμένη,</TextUnit>
    <TextUnit id="67" loc="1.68">ψυχὴν περὶ σπαίροντι φυσήσει νεκρῷ.</TextUnit>
    <TextUnit id="68" loc="1.69">στένω, στένω σε δισσὰ καὶ τριπλᾶ, δορὸς</TextUnit>
    <TextUnit id="69" loc="1.70">αὖθις πρὸς ἀλκὴν καὶ διαρπαγὰς δόμων</TextUnit>
    <TextUnit id="70" loc="1.71">καὶ πῦρ ἐναυγάζουσαν αἰστωτήριον.</TextUnit>
    <TextUnit id="71" loc="1.72">στένω σε, πάτρα, καὶ τάφους ̓Ατλαντίδος</TextUnit>
    <TextUnit id="72" loc="1.73">δύπτου κέλωρος, ὅς ποτ' ἐν ῥαπτῷ κύτει,</TextUnit>
    <TextUnit id="73" loc="1.74">ὁποῖα πορκὸς ̓Ιστριεὺς τετρασκελής,</TextUnit>
    <TextUnit id="74" loc="1.75">ἀσκῷ μονήρης ἀμφελυτρώσας δέμας,</TextUnit>
    <TextUnit id="75" loc="1.76">̔Ρειθυμνιάτης κέπφος ὣς ἐνήξατο,</TextUnit>
    <TextUnit id="76" loc="1.77">Ζήρυνθον ἄντρον τῆς κυνοσφαγοῦς θεᾶς</TextUnit>
    <TextUnit id="77" loc="1.78">λιπὼν ἐρυμνὸν κτίσμα Κυρβάντων Σάον,</TextUnit>
    <TextUnit id="78" loc="1.79">ὅτ' ἠμάθυνε πᾶσαν ὀμβρήσας χθόνα</TextUnit>
    <TextUnit id="79" loc="1.80">Ζηνὸς καχλάζων νασμός: οἱ δὲ πρὸς πέδῳ</TextUnit>
    <TextUnit id="80" loc="1.81">πύργοι κατηρείποντο, τοὶ δὲ λοισθίαν</TextUnit>
    <TextUnit id="81" loc="1.82">νήχοντο μοῖραν προὐμμάτων δεδορκότες.</TextUnit>
    <TextUnit id="82" loc="1.83">φηγὸν δὲ καὶ δρύκαρπα καὶ γλυκὺν βότρυν</TextUnit>
    <TextUnit id="83" loc="1.84">φάλλαι τε καὶ δελφῖνες αἵ τ' ἐπ' ἀρσένων</TextUnit>
    <TextUnit id="84" loc="1.85">φέρβοντο φῶκαι λέκτρα θουρῶσαι βροτῶν.</TextUnit>
    <TextUnit id="85" loc="1.86">λεύσσω θέοντα γρυνὸν ἐπτερωμένον</TextUnit>
    <TextUnit id="86" loc="1.87">τρήρωνος εἰς ἅρπαγμα Πεφναίας κυνός,</TextUnit>
    <TextUnit id="87" loc="1.88">ἣν τόργος ὑγρόφοιτος ἐκλοχεύεται,</TextUnit>
    <TextUnit id="88" loc="1.89">κελυφάνου στρόβιλον ὠστρακωμένην.</TextUnit>
    <TextUnit id="89" loc="1.90">καὶ δή σε ναύτην ̔Αχερουσία τρίβος</TextUnit>
    <TextUnit id="90" loc="1.91">καταιβάτις πύγαργον, οὐ πατρὸς κόπρους</TextUnit>
    <TextUnit id="91" loc="1.92">στείβοντα ῥακτῶν βουστάθμων, ξενώσεται,</TextUnit>
    <TextUnit id="92" loc="1.93">ὡς πρόσθε, κάλλους τὸν θυωρίτην τριπλαῖς.</TextUnit>
    <TextUnit id="93" loc="1.94">ἀλλ' ὀστρίμων μὲν ἀντὶ Γαμφηλὰς ὄνου</TextUnit>
    <TextUnit id="94" loc="1.95">καὶ Λᾶν περάσεις, ἀντὶ δ' εὐχίλου κάπης</TextUnit>
    <TextUnit id="95" loc="1.96">καὶ μηλιαυθμῶν ἠδὲ χερσαίας πλάτης</TextUnit>
    <TextUnit id="96" loc="1.97">τράμπις ς' ὀχήσει καὶ Φερέκλειοι πόδες</TextUnit>
    <TextUnit id="97" loc="1.98">δισσὰς σαλάμβας κἀπὶ Γυθείου πλάκας,</TextUnit>
    <TextUnit id="98" loc="1.99">ἐν αἷσι πρὸς κύνουρα καμπύλους σχάσας</TextUnit>
    <TextUnit id="99" loc="1.100">πεύκης ὀδόντας, ἕκτορας πλημμυρίδος,</TextUnit>
    <TextUnit id="100" loc="1.101">σκαρθμῶν ἰαύσεις εἰναφώσσωνα στόλον.</TextUnit>
    <TextUnit id="101" loc="1.102">καὶ τὴν ἄνυμφον πόρτιν ἁρπάσας λύκος,</TextUnit>
    <TextUnit id="102" loc="1.103">δυοῖν πελειαῖν ὠρφανισμένην γονῆς</TextUnit>
    <TextUnit id="103" loc="1.104">καὶ δευτέραν εἰς ἄρκυν ὀθνείων βρόχων</TextUnit>
    <TextUnit id="104" loc="1.105">ληῖτιν ἐμπταίσασαν ἰξευτοῦ πτερῷ,</TextUnit>
    <TextUnit id="105" loc="1.106">Θύσαισιν ἁρμοῖ μηλάτων ἀπάργματα</TextUnit>
    <TextUnit id="106" loc="1.107">φλέγουσαν ἐν κρόκαισι καὶ Βύνῃ θεᾷ,</TextUnit>
    <TextUnit id="107" loc="1.108">θρέξεις ὑπὲρ Σκάνδειαν Αἰγίλου τ' ἄκραν,</TextUnit>
    <TextUnit id="108" loc="1.109">αἴθων ἐπακτὴρ καγχαλῶν ἀγρεύματι.</TextUnit>
    <TextUnit id="109" loc="1.110">νήσῳ δ' ἐνὶ δράκοντος ἐκχέας πόθον</TextUnit>
    <TextUnit id="110" loc="1.111">̓Ακτῆς, διμόρφου γηγενοῦς σκηπτουχίας,</TextUnit>
    <TextUnit id="111" loc="1.112">τὴν δευτέραν ἕωλον οὐκ ὄψει Κύπριν,</TextUnit>
    <TextUnit id="112" loc="1.113">ψυχρὸν παραγκάλισμα κἀξ ὀνειράτων</TextUnit>
    <TextUnit id="113" loc="1.114">κεναῖς αφάσσων ὠλέναισι δέμνια.</TextUnit>
    <TextUnit id="114" loc="1.115">ὁ γάρ σε συλλέκτροιο Φλεγραίας πόσις</TextUnit>
    <TextUnit id="115" loc="1.116">στυγνὸς Τορώνης, ᾧ γέλως ἀπέχθεται</TextUnit>
    <TextUnit id="116" loc="1.117">καὶ δάκρυ, νῆις δ' ἐστὶ καὶ τητώμενος</TextUnit>
    <TextUnit id="117" loc="1.118">ἀμφοῖν, ὁ Θρῄκης ἔκ ποτ' εἰς ἐπακτίαν</TextUnit>
    <TextUnit id="118" loc="1.119">Τρίτωνος ἐκβολαῖσιν ἠλοκισμένην</TextUnit>
    <TextUnit id="119" loc="1.120">χέρσον περάσας, οὐχὶ ναυβάτῃ στόλῳ,</TextUnit>
    <TextUnit id="120" loc="1.121">ἀλλ' ἀστίβητον οἶμον, οἷά τις σιφνεύς,</TextUnit>
    <TextUnit id="121" loc="1.122">κευθμῶνος ἐν σήραγγι τετρήνας μυχούς,</TextUnit>
    <TextUnit id="122" loc="1.123">νέρθεν θαλάσσης ἀτραποὺς διήνυσε,</TextUnit>
    <TextUnit id="123" loc="1.124">τέκνων ἀλύξας τὰς ξενοκτόνους πάλας</TextUnit>
    <TextUnit id="124" loc="1.125">καὶ πατρὶ πέμψας τὰς ἐπηκόους λιτὰς</TextUnit>
    <TextUnit id="125" loc="1.126">στῆσαι παλίμπουν εἰς πάτραν, ὅθεν πλάνης</TextUnit>
    <TextUnit id="126" loc="1.127">Παλληνίαν ἐπῆλθε γηγενῶν τροφόν—</TextUnit>
    <TextUnit id="127" loc="1.128">κεῖνός σε, Γουνεὺς ὥσπερ, ἐργάτης δίκης</TextUnit>
    <TextUnit id="128" loc="1.129">τῆς θ' ̔Ηλίου θυγατρὸς ̓Ιχναίας βραβεύς,</TextUnit>
    <TextUnit id="129" loc="1.130">ἐπεσβολήσας λυγρὰ νοσφιεῖ γάμων,</TextUnit>
    <TextUnit id="130" loc="1.131">λίπτοντα κάσσης ἐκβαλὼν πελειάδος:</TextUnit>
    <TextUnit id="131" loc="1.132">ὅς τοὺς Λύκου τε καὶ Χιμαιρέως τάφους</TextUnit>
    <TextUnit id="132" loc="1.133">χρησμοῖσι κυδαίνοντας οὐκ αἰδούμενος</TextUnit>
    <TextUnit id="133" loc="1.134">οὐδ' ̓Ανθέως ἔρωτας οὐδὲ τὸν ξένοις</TextUnit>
    <TextUnit id="134" loc="1.135">σύνδορπον Αἰγαίωνος ἁγνίτην πάγον</TextUnit>
    <TextUnit id="135" loc="1.136">ἔτλης θεῶν ἀλοιτὸς ἐκβῆναι δίκην,</TextUnit>
    <TextUnit id="136" loc="1.137">λάξας τράπεζαν κἀνακυπώσας Θέμιν,</TextUnit>
    <TextUnit id="137" loc="1.138">ἄρκτου τιθήνης ἐκμεμαγμένος τρόπους.</TextUnit>
    <TextUnit id="138" loc="1.139">τοιγὰρ ψαλάξεις εἰς κενὸν νευρᾶς κτύπον,</TextUnit>
    <TextUnit id="139" loc="1.140">ἄσιτα κὰδώρητα φορμίζων μέλη:</TextUnit>
    <TextUnit id="140" loc="1.141">κλαίων δὲ πάτραν τὴν πρὶν ῇθαλωμένην</TextUnit>
    <TextUnit id="141" loc="1.142">ἵξῃ χεροῖν εἴδωλον ἠγκαλισμένος</TextUnit>
    <TextUnit id="142" loc="1.143">τῆς πενταλέκτρου θυιάδος Πλευρωνίας.</TextUnit>
    <TextUnit id="143" loc="1.144">γυιαὶ γὰρ εὐναστῆρας ἄμναμοι τριπλαῖς</TextUnit>
    <TextUnit id="144" loc="1.145">πήναις κατεκλώσαντο δηναιᾶς ̔Αλός</TextUnit>
    <TextUnit id="145" loc="1.146">νυμφεῖα πεντάγαμβρα δαίσασθαι γάμων.</TextUnit>
    <TextUnit id="146" loc="1.147">δοιὼ μὲν ἁρπακτῆρας αὐγάσει λύκους,</TextUnit>
    <TextUnit id="147" loc="1.148">πτηνοὺς τριόρχας αἰετοὺς ὀφθαλμίας,</TextUnit>
    <TextUnit id="148" loc="1.149">τὸν δ' ἐκ Πλυνοῦ τε κἀπὸ Καρικῶν ποτῶν</TextUnit>
    <TextUnit id="149" loc="1.150">βλαστόντα ῥίζης, ἡμικρῆτα βάρβαρον,</TextUnit>
    <TextUnit id="150" loc="1.151">̓Επειόν, οὐκ ̓Αργεῖον ἀκραιφνῆ γοναῖς.</TextUnit>
    <TextUnit id="151" loc="1.152">οὗ πάππον ἐν γαμφαῖσιν ̓Ενναία ποτὲ</TextUnit>
    <TextUnit id="152" loc="1.153">̔́Ερκυνν' ̓Ερινὺς Θουρία Ξιφηφόρος</TextUnit>
    <TextUnit id="153" loc="1.154">ἄσαρκα μιστύλασα τύμβευσεν φάρῳ,</TextUnit>
    <TextUnit id="154" loc="1.155">τὸν ὠλενὶτην χόνδρον ἐνδατουμένη.</TextUnit>
    <TextUnit id="155" loc="1.156">ὃν δὴ δὶς ἡβήσαντα καὶ βαρὺν πόθον</TextUnit>
    <TextUnit id="156" loc="1.157">φυγόντα Ναυμέδοντος ἁρπακτήριον</TextUnit>
    <TextUnit id="157" loc="1.158">ἔστειλ' ̓Ερεχθεὺς εἰς Λετριναίους γύας</TextUnit>
    <TextUnit id="158" loc="1.159">λευρὰν ἀλετρεύσοντα Μόλπιδος πέτραν,</TextUnit>
    <TextUnit id="159" loc="1.160">τοῦ Ζηνὶ δαιτρευθέντος ̓Ομβρίῳ δέμας,</TextUnit>
    <TextUnit id="160" loc="1.161">γαμβροκτόνον ῥαίσοντα πενθεροφθόροις</TextUnit>
    <TextUnit id="161" loc="1.162">βουλαῖς ἀνἀγνοις, ἃς ὁ Καδμίλου γόνος</TextUnit>
    <TextUnit id="162" loc="1.163">ἤρτυσε. τὸν δὲ λοῖσθον ἐκπιὼν σκύφον</TextUnit>
    <TextUnit id="163" loc="1.164">φερωνύμους ἔδυψε Νηρέως τάφους,</TextUnit>
    <TextUnit id="164" loc="1.165">πανώλεθρον κηλῖδα θωύξας γένει,</TextUnit>
    <TextUnit id="165" loc="1.166">ὁ τὴν πόδαργον Ψύλλαν ἡνιοστροφῶν</TextUnit>
    <TextUnit id="166" loc="1.167">καὶ τὴν ὁπλαῖς ̔́Αρπινναν ̔Αρπυίαις ἴσην.</TextUnit>
    <TextUnit id="167" loc="1.168">τὸν δ' αὖ τέταρτον αὐθόμαιμον ὄψεται</TextUnit>
    <TextUnit id="168" loc="1.169">κίρκου καταρρακτῆρος, ὅν τε συγγόνων</TextUnit>
    <TextUnit id="169" loc="1.170">τὰ δευτερεῖα τῆς δαϊσφάλτου πάλης</TextUnit>
    <TextUnit id="170" loc="1.171">λαβόντα κηρύξουσιν. ἐν δὲ δεμνίοις</TextUnit>
    <TextUnit id="171" loc="1.172">τὸν ἐξ ὀνείρων πέμπτον ἐστροβημένον</TextUnit>
    <TextUnit id="172" loc="1.173">εἰδωλοπλάστῳ προσκαταξανεῖ ῥέθει,</TextUnit>
    <TextUnit id="173" loc="1.174">τὸν μελλόνυμφον εὐνέτην Κυταϊκῆς,</TextUnit>
    <TextUnit id="174" loc="1.175">τῆς ξεινοβάκχης, ὅν ποτ' Οἰνώνης φυγάς,</TextUnit>
    <TextUnit id="175" loc="1.176">μύρμων τὸν ἑξάπεζον ἀνδρώσας στρατόν,</TextUnit>
    <TextUnit id="176" loc="1.177">Πελασγικὸν Τυφῶνα γεννᾶται πατήρ,</TextUnit>
    <TextUnit id="177" loc="1.178">ἀφ' ἑπτὰ παίδων φεψάλῳ σποδουμένων</TextUnit>
    <TextUnit id="178" loc="1.179">μοῦνον φλέγουσαν ἐξαλύξαντα σποδόν.</TextUnit>
    <TextUnit id="179" loc="1.180">χὠ μὲν παλιμπόρευτον ἵξεται τρίβον,</TextUnit>
    <TextUnit id="180" loc="1.181">σφῆκας δαφοινοὺς χηραμῶν ἀνειρύσας,</TextUnit>
    <TextUnit id="181" loc="1.182">ὁποῖα κοῦρος δῶμα κινήσας καπνῷ:</TextUnit>
    <TextUnit id="182" loc="1.183">οἱ δ' αὖ προγεννήτειραν οὐλαμωνύμου</TextUnit>
    <TextUnit id="183" loc="1.184">βύκταισι χερνίψαντες ὠμησταὶ πόριν,</TextUnit>
    <TextUnit id="184" loc="1.185">τοῦ Σκυρίου δράκοντος ἔντοκον λεχώ,</TextUnit>
    <TextUnit id="185" loc="1.186">ἣν ὁ ξύνευνος Σαλμυδησίας ἁλὸς</TextUnit>
    <TextUnit id="186" loc="1.187">ἐντὸς ματεύων, ̔Ελλάδος καρατόμον,</TextUnit>
    <TextUnit id="187" loc="1.188">δαρὸν φαληριῶσαν οἰκήσει σπίλον</TextUnit>
    <TextUnit id="188" loc="1.189">Κελτοῦ πρὸς ἐκβολαῖσι λιμναίων ποτῶν,</TextUnit>
    <TextUnit id="189" loc="1.190">ποθῶν δάμαρτα, τήν ποτ' ἐν σφαγαῖς κεμὰς</TextUnit>
    <TextUnit id="190" loc="1.191">λαιμὸν προθεῖσα φασγάνων ἒκ ῥύσεται.</TextUnit>
    <TextUnit id="191" loc="1.192">βαθὺς δ' ἔσω ῥηγμῖνος αὐδηθήσεται</TextUnit>
    <TextUnit id="192" loc="1.193">ἔρημος ἐν κρόκαισι νυμφίου δρόμος,</TextUnit>
    <TextUnit id="193" loc="1.194">στένοντος ἄτας καὶ κενὴν ναυκληρίαν</TextUnit>
    <TextUnit id="194" loc="1.195">καὶ τὴν ἄφαντον εἶδος ἠλλοιωμένην</TextUnit>
    <TextUnit id="195" loc="1.196">γραῖαν σφαγείων ἠδὲ χερνίβων πέλας</TextUnit>
    <TextUnit id="196" loc="1.197">̔́Αιδου τε παφλάζοντος ἐκ βυθῶν φλογὶ</TextUnit>
    <TextUnit id="197" loc="1.198">κρατῆρος, ὃν μέλαινα ποιφύξει φθιτῶν</TextUnit>
    <TextUnit id="198" loc="1.199">σάρκας λεβητίζουσα δαιταλουργίᾳ.</TextUnit>
    <TextUnit id="199" loc="1.200">χὠ μὲν πατήσει χῶρον αἰάζων Σκύθην,</TextUnit>
    <TextUnit id="200" loc="1.201">εἰς πέντε που πλειῶνας ἱμείρων λέχους.</TextUnit>
    <TextUnit id="201" loc="1.202">οἱ δ' ἀμφὶ βωμὸν τοῦ προμάντιος Κρόνου</TextUnit>
    <TextUnit id="202" loc="1.203">σὺν μητρὶ τέκνων νηπίων κρεανόμου</TextUnit>
    <TextUnit id="203" loc="1.204">ὅρκων τὸ δευτεροῦχον ἄρσαντες ζυγὸν</TextUnit>
    <TextUnit id="204" loc="1.205">στερρὰν ἐνοπλίσουσιν ὠλέναις πλάτην,</TextUnit>
    <TextUnit id="205" loc="1.206">σωτῆρα Βάκχον τῶν πάροιθε πημάτων</TextUnit>
    <TextUnit id="206" loc="1.207">Σφάλτην ἀνευάζοντες, ᾧ ποτ' ἐν μυχοῖς</TextUnit>
    <TextUnit id="207" loc="1.208">Δελφινίου παρ' ἄντρα Κερδῴου θεοῦ</TextUnit>
    <TextUnit id="208" loc="1.209">Ταύρῳ κρυφαίας χέρνιβας κατάρξεται</TextUnit>
    <TextUnit id="209" loc="1.210">ὁ χιλίαρχος τοῦ πολιρραίστου στρατοῦ.</TextUnit>
    <TextUnit id="210" loc="1.211">ᾧ θυμάτων πρόσπαιον ἐκτίνων χάριν</TextUnit>
    <TextUnit id="211" loc="1.212">δαίμων ̓Ενόρχης Φιγαλεὺς Φαυστήριος</TextUnit>
    <TextUnit id="212" loc="1.213">λέοντα θοίνης, ἴχνος ἐμπλέξας λύγοις,</TextUnit>
    <TextUnit id="213" loc="1.214">σχήσει, τὸ μὴ πρόρριζον αἰστῶσαι στάχυν</TextUnit>
    <TextUnit id="214" loc="1.215">κείροντ' ὀδόντι καὶ λαφυστίαις γνάθοις.</TextUnit>
    <TextUnit id="215" loc="1.216">λεύσσω πάλαι δὴ σπεῖραν ὁλκαίων κακῶν,</TextUnit>
    <TextUnit id="216" loc="1.217">σύρουσαν ἅλμῃ κἀπιροιζοῦσαν πάτρᾳ</TextUnit>
    <TextUnit id="217" loc="1.218">δεινὰς ἀπειλὰς καὶ πυριφλέκτους βλάβας.</TextUnit>
    <TextUnit id="218" loc="1.219">̔Ως μή σε Κάδμος ὤφελ' ἐν περιρρύτῳ</TextUnit>
    <TextUnit id="219" loc="1.220">̓́Ισσῃ φυτεῦσαι δυσμενῶν ποδηγέτην,</TextUnit>
    <TextUnit id="220" loc="1.221">τέταρτον ἐξ ̓́Ατλαντος ἀθλίου σπόρον,</TextUnit>
    <TextUnit id="221" loc="1.222">τῶν αὐθομαίμων συγκατασκάπτην Πρύλιν,</TextUnit>
    <TextUnit id="222" loc="1.223">τόμουρε πρὸς τὰ λῷστα νημερτέστατε:</TextUnit>
    <TextUnit id="223" loc="1.224">μήδ' Αἰσακείων οὑμὸς ὤφελεν πατὴρ</TextUnit>
    <TextUnit id="224" loc="1.225">χρησμῶν ἀπῶσαι νυκτίφοιτα δείματα,</TextUnit>
    <TextUnit id="225" loc="1.226">μιᾷ δὲ κρύψαι τοὺς διπλοῦς ὑπὲρ πάτρας</TextUnit>
    <TextUnit id="226" loc="1.227">μοίρᾳ, τεφρώσας γυῖα Λημναίῳ πυρί:</TextUnit>
    <TextUnit id="227" loc="1.228">οὐκ ἂν τοσῶνδε κῦμ' ἐπέκλυσεν κακῶν.</TextUnit>
    <TextUnit id="228" loc="1.229">καὶ δὴ Παλαίμων δέρκεται βρεφοκτόνος</TextUnit>
    <TextUnit id="229" loc="1.230">ζέουσαν αἰθυίαισι πλεκτανοστόλοις</TextUnit>
    <TextUnit id="230" loc="1.231">γραῖαν ξύνευνον ̓Ωγένου Τιτηνίδα.</TextUnit>
    <TextUnit id="231" loc="1.232">καὶ δὴ διπλᾶ σὺν πατρὶ ῥαίεται τέκνα,</TextUnit>
    <TextUnit id="232" loc="1.233">στερρῷ τυπέντι κλεῖδας εὐάρχῳ μύλῳ,</TextUnit>
    <TextUnit id="233" loc="1.234">τὰ πρόσθεν αὐλητῆρος ἐκπεφευγότα</TextUnit>
    <TextUnit id="234" loc="1.235">ψυδραῖσι φήμαις λαρνακοφθόρους ῥιφάς,</TextUnit>
    <TextUnit id="235" loc="1.236">ᾧ δὴ πιθήσας στυγνὸς ἄρταμος τέκνων,</TextUnit>
    <TextUnit id="236" loc="1.237">αἰθυιόθρεπτος πορκέων λιναγρέτης,</TextUnit>
    <TextUnit id="237" loc="1.238">κρηθμοῖσι καὶ ῥαιβοῖσι νηρίταις φίλος,</TextUnit>
    <TextUnit id="238" loc="1.239">χηλῷ κατεδρύφαξε διπτύχους γονάς.</TextUnit>
    <TextUnit id="239" loc="1.240">σὺν τοῖς δ' ὁ τλήμων, μητρὸς οὐ φράσας θεᾶς</TextUnit>
    <TextUnit id="240" loc="1.241">μνήμων ἐφετμάς, ἀλλᾶ ληθάργῳ σφαλείς,</TextUnit>
    <TextUnit id="241" loc="1.242">πρηνὴς θανεῖται στέρνον οὐτασθεὶς ξίφει.</TextUnit>
    <TextUnit id="242" loc="1.243">καὶ δὴ στένει Μύρινα καὶ παράκτιοι</TextUnit>
    <TextUnit id="243" loc="1.244">ἵππων φριμαγμὸν ᾐόνες δεδεγμέναι,</TextUnit>
    <TextUnit id="244" loc="1.245">ὅταν Πελασγὸν ἅλμα λαιψηροῦ ποδὸς</TextUnit>
    <TextUnit id="245" loc="1.246">εἰς θῖν' ἐρείσας λοισθίαν αἴθων λύκος</TextUnit>
    <TextUnit id="246" loc="1.247">κρηναῖον ἐξ ἄμμοιο ῥοιβδήσῃ γάνος,</TextUnit>
    <TextUnit id="247" loc="1.248">πηγὰς ἀνοίξας τὰς πάλαι κεκρυμμένας.</TextUnit>
    <TextUnit id="248" loc="1.249">καὶ δὴ καταίθει γαῖαν ὀρχηστὴς ̓́Αρης,</TextUnit>
    <TextUnit id="249" loc="1.250">στρόμβῳ τὸν αἱματηρὸν ἐξάρχων νόμον.</TextUnit>
    <TextUnit id="250" loc="1.251">ἅπασα δὲ χθὼν προὐμμάτων δῃουμένη</TextUnit>
    <TextUnit id="251" loc="1.252">κεῖται, πέφρικαν δ' ὥστε ληίου γύαι</TextUnit>
    <TextUnit id="252" loc="1.253">λόγχαις ἀποστίλβοντες, οἰμωγὴ δέ μοι</TextUnit>
    <TextUnit id="253" loc="1.254">ἐν ὠσὶ πύργων ἐξ ἄκρων ἰνδάλλεται,</TextUnit>
    <TextUnit id="254" loc="1.255">πρὸς αἰθέρος κυροῦσα νηνέμους ἕδρας,</TextUnit>
    <TextUnit id="255" loc="1.256">γόῳ γυναικῶν καὶ καταρραγαῖς πέπλων,</TextUnit>
    <TextUnit id="256" loc="1.257">ἄλλην ἐπ' ἄλλῃ συμφορὰν δεδεγμένων.</TextUnit>
    <TextUnit id="257" loc="1.258">̓Εκεῖνό ς', ὦ τάλαινα καρδία, κακὸν</TextUnit>
    <TextUnit id="258" loc="1.259">ἐκεῖνο δάψει πημάτων ὑπέρτατον,</TextUnit>
    <TextUnit id="259" loc="1.260">εὖτ' ἂν λαβράζων περκνὸς αἰχμητὴς χάρων,</TextUnit>
    <TextUnit id="260" loc="1.261">πτεροῖσι χέρσον αἰετὸς διαγράφων</TextUnit>
    <TextUnit id="261" loc="1.262">ῥαιβῷ τυπωτὴν τόρμαν ἀγκύλῃ βάσει,</TextUnit>
    <TextUnit id="262" loc="1.263">κλάζων τ' ἄμικτον στόματι ῥιγίστην βοήν,</TextUnit>
    <TextUnit id="263" loc="1.264">τὸν φίλτατόν σου τῶν ἀγαστόρων τρόφιν</TextUnit>
    <TextUnit id="264" loc="1.265">Πτῴου τε πατρός ἁρπάσας μετάρσιον,</TextUnit>
    <TextUnit id="265" loc="1.266">ὄνυξι γαμφηλαῖσί θ' αἱμάσσων δέμας,</TextUnit>
    <TextUnit id="266" loc="1.267">ἔγχωρα τίφη καὶ πέδον χραίνῃ φόνῳ,</TextUnit>
    <TextUnit id="267" loc="1.268">λευρᾶς βοώτης γατομῶν δι' αὔλακος.</TextUnit>
    <TextUnit id="268" loc="1.269">λαβὼν δὲ ταύρου τοῦ πεφασμένου δάνος,</TextUnit>
    <TextUnit id="269" loc="1.270">σκεθρῷ ταλάντῳ τρυτάνης ἠρτημένον,</TextUnit>
    <TextUnit id="270" loc="1.271">αὖθις τὸν ἀντίποινον ἐγχέας ἴσον</TextUnit>
    <TextUnit id="271" loc="1.272">Πακτώλιον σταθμοῖσι τηλαυγῆ μύδρον,</TextUnit>
    <TextUnit id="272" loc="1.273">κρατῆρα Βάκχου δύσεται, κεκλαυσμένος</TextUnit>
    <TextUnit id="273" loc="1.274">νύμφαισιν αἳ φίλαντο Βηφύρου γάνος</TextUnit>
    <TextUnit id="274" loc="1.275">Λειβηθρίην θ' ὕπερθε Πιμπλείας σκοπήν,</TextUnit>
    <TextUnit id="275" loc="1.276">ὁ νεκροπέρνας, ὃς προδειμαίνων πότμον</TextUnit>
    <TextUnit id="276" loc="1.277">καὶ θῆλυν ἀμφὶ σῶμα τλήσεται πέπλον</TextUnit>
    <TextUnit id="277" loc="1.278">δῦναι, παρ' ἱστοῖς κερκίδος ψαύσας κρότων,</TextUnit>
    <TextUnit id="278" loc="1.279">καὶ λοῖσθος εἰς γῆν δυσμενῶν ῥῖψαι πόδα,</TextUnit>
    <TextUnit id="279" loc="1.280">τὸ σόν, ξύναιμε, κἀν ὕπνῳ πτήσσων δόρυ.</TextUnit>
    <TextUnit id="280" loc="1.281">ὦ δαῖμον, οἷον κίον' αἰστώσεις δόμων,</TextUnit>
    <TextUnit id="281" loc="1.282">ἔρεισμα πάτρας δυστυχοῦς ὑποσπάσας:</TextUnit>
    <TextUnit id="282" loc="1.283">οὐ μὴν ἀνατεί γ' οὐδ' ἄνευ μόχθων πικρῶν</TextUnit>
    <TextUnit id="283" loc="1.284">πένθους θ' ὁ λῃστὴς Δωριεὺς γελᾷ στρατός,</TextUnit>
    <TextUnit id="284" loc="1.285">ἐπεγκαχάζων τοῦ δεδουπότος μόρῳ,</TextUnit>
    <TextUnit id="285" loc="1.286">ἀλλ' ἀμφὶ πρύμναις τὴν πανυστάτην δραμὼν</TextUnit>
    <TextUnit id="286" loc="1.287">πεύκαις βίου βαλβῖδα συμφλεχθήσεται,</TextUnit>
    <TextUnit id="287" loc="1.288">καλῶν ἐπ' εὐχαῖς πλεῖστα Φύξιον Δία</TextUnit>
    <TextUnit id="288" loc="1.289">πορθουμένοισι κῆρας ἀρκέσαι πικράς.</TextUnit>
    <TextUnit id="289" loc="1.290">τότ' οὔτε τάφρος, οὔτε ναυλόχων σταθμῶν</TextUnit>
    <TextUnit id="290" loc="1.291">πρόβλημα καὶ σταυροῖσι κορσωτὴ πτέρυξ,</TextUnit>
    <TextUnit id="291" loc="1.292">οὐ γεῖσα χραισμήσουσιν, οὐδ' ἐπάλξιες:</TextUnit>
    <TextUnit id="292" loc="1.293">ἀλλ' ὡς μέλισσαι συμπεφυρμένοι καπνῷ</TextUnit>
    <TextUnit id="293" loc="1.294">καὶ λιγνύος ῥιπαῖσι καὶ γρυνῶν βολαῖς</TextUnit>
    <TextUnit id="294" loc="1.295">ἄφλαστα καὶ κόρυμβα καὶ κλῃδῶν θρόνους</TextUnit>
    <TextUnit id="295" loc="1.296">πυκνοὶ κυβιστητῆρες ἐξ ἑδωλίων</TextUnit>
    <TextUnit id="296" loc="1.297">πηδῶντες αἱμάξουσιν ὀθνείαν κόνιν.</TextUnit>
    <TextUnit id="297" loc="1.298">πολλοὺς δ' ἀριστεῖς πρωτόλειά θ' ̔Ελλάδος</TextUnit>
    <TextUnit id="298" loc="1.299">αἰχμῇ φέροντας καὶ σποραῖς ὠγκωμένους,</TextUnit>
    <TextUnit id="299" loc="1.300">αἱ σαὶ καταξανοῦσιν ὄβριμοι χέρες,</TextUnit>
    <TextUnit id="300" loc="1.301">φόνῳ βλύουσαι κἀπιμαιμῶσαι μάχης.</TextUnit>
    <TextUnit id="301" loc="1.302">ἐγὼ δὲ πένθος οὐχὶ μεῖον οἴσομαι,</TextUnit>
    <TextUnit id="302" loc="1.303">τὰς σὰς στένουσα καὶ δι' αἰῶνος ταφάς.</TextUnit>
    <TextUnit id="303" loc="1.304">οἰκτρὸν γάρ, οἰκτρὸν κεῖν' ἐπόψομαι φάος</TextUnit>
    <TextUnit id="304" loc="1.305">καὶ πημάτων ὕψιστον, ὧν κράντης χρόνος,</TextUnit>
    <TextUnit id="305" loc="1.306">μήνης ἑλίσσων κύκλον, αὐδηθήσεται.</TextUnit>
    <TextUnit id="306" loc="1.307">αἰαῖ, στενάζω καὶ σὸν εὔγλαγον θάλος,</TextUnit>
    <TextUnit id="307" loc="1.308">ὦ σκύμνε, τερπνὸν ἀγκάλισμα συγγόνων,</TextUnit>
    <TextUnit id="308" loc="1.309">ὅς τ' ἄγριον δράκοντα πυρφόρῳ βαλὼν</TextUnit>
    <TextUnit id="309" loc="1.310">ἴυγγι τόξων, τὸν τυπέντα δ' ἐν βρόχοις</TextUnit>
    <TextUnit id="310" loc="1.311">μάρψας ἀφύκτοις βαιὸν ἀστεργῆ χρόνον,</TextUnit>
    <TextUnit id="311" loc="1.312">πρὸς τοῦ δαμέντος αὐτὸς οὐ τετρωμένος,</TextUnit>
    <TextUnit id="312" loc="1.313">καρατομηθεὶς τύμβον αἱμάξεις πατρός.</TextUnit>
    <TextUnit id="313" loc="1.314">οἴμοι δυσαίων, καὶ διπλᾶς ἀηδόνας</TextUnit>
    <TextUnit id="314" loc="1.315">καὶ σόν, τάλαινα, πότμον αἰάζω, σκύλαξ.</TextUnit>
    <TextUnit id="315" loc="1.316">ὧν τὴν μὲν αὐτόπρεμνον ἡ τοκὰς κόνις</TextUnit>
    <TextUnit id="316" loc="1.317">χανοῦσα κευθμῷ χείσεται διασφάγος,</TextUnit>
    <TextUnit id="317" loc="1.318">λεύσσουσαν ἄτην ἀγχίπουν στεναγμάτων,</TextUnit>
    <TextUnit id="318" loc="1.319">ἵν' ἄλμα πάππου καὶ χαμευνάδος μόροι</TextUnit>
    <TextUnit id="319" loc="1.320">τῆς λαθρονύμφου πόρτιος μεμιγμένοι</TextUnit>
    <TextUnit id="320" loc="1.321">σκύμνῳ κέχυνται, πρὶν λαφύξασθαι γάνος,</TextUnit>
    <TextUnit id="321" loc="1.322">πρὶν ἐκ λοχείας γυῖα χυτλῶσαι δρόσῳ:</TextUnit>
    <TextUnit id="322" loc="1.323">σὲ δ' ὠμὰ πρὸς νυμφεῖα καὶ γαμηλίους</TextUnit>
    <TextUnit id="323" loc="1.324">ἄξει θυηλὰς στυγνὸς ̓́Ιφιδος λέων,</TextUnit>
    <TextUnit id="324" loc="1.325">μητρὸς κελαινῆς χέρνιβας μιμούμενος,</TextUnit>
    <TextUnit id="325" loc="1.326">ἣν εἰς βαθεῖαν λαιμίσας ποιμανδρίαν</TextUnit>
    <TextUnit id="326" loc="1.327">στεφηφόρον βοῦν δεινὸς ἄρταμος δράκων</TextUnit>
    <TextUnit id="327" loc="1.328">ῥαίσει τριπάτρῳ φασγάνῳ Κανδάονος,</TextUnit>
    <TextUnit id="328" loc="1.329">λύκοις τὸ πρωτόσφακτον ὅρκιον σχάσας.</TextUnit>
    <TextUnit id="329" loc="1.330">σὲ δ' ἀμφὶ κοίλην αἰχμάλωτον ᾐόνα</TextUnit>
    <TextUnit id="330" loc="1.331">πρέσβυν Δολόγκων δημόλευστον ὠλένῃ</TextUnit>
    <TextUnit id="331" loc="1.332">ἐπεσβόλοις ἀραῖσιν ἠρεθισμένῃ</TextUnit>
    <TextUnit id="332" loc="1.333">κρύψει κύπασσις χερμάδων ἐπομβρίᾳ,</TextUnit>
    <TextUnit id="333" loc="1.334">Μαίρας ὅταν φαιουρὸν ἀλλάξῃς δομήν.</TextUnit>
    <TextUnit id="334" loc="1.335">ὁ δ' ἀμφὶ τύμβῳ τἀγαμέμνονος δαμεὶς</TextUnit>
    <TextUnit id="335" loc="1.336">κρηπῖδα πήγῳ νέρθε καλλυνεῖ πλόκῳ,</TextUnit>
    <TextUnit id="336" loc="1.337">ὁ πρὸς καλύπτρης τῆς ὁμαίμονος τάλας</TextUnit>
    <TextUnit id="337" loc="1.338">ὠνητὸς αἰθαλωτὸν εἰς πάτραν μολών,</TextUnit>
    <TextUnit id="338" loc="1.339">τὸ πρὶν δ' ἀμυδρὸν οὔνομ' αἰστώσας σκότῳ,</TextUnit>
    <TextUnit id="339" loc="1.340">ὅταν χέλυδρος πυρσὸν ὠμόθριξ βαρὺν</TextUnit>
    <TextUnit id="340" loc="1.341">ἀπεμπολητὴς τῆς φυταλμίας χθονὸς</TextUnit>
    <TextUnit id="341" loc="1.342">φλέξας τὸν ὠδίνοντα μορμωτὸν λόχον</TextUnit>
    <TextUnit id="342" loc="1.343">ἀναψαλάξῃ γαστρὸς ἑλκύσας ζυγά,</TextUnit>
    <TextUnit id="343" loc="1.344">τῆς Σισυφείας δ' ἀγκύλης λαμπουρίδος</TextUnit>
    <TextUnit id="344" loc="1.345">λάμψῃ κακὸν φρύκτωρον αὐτανέψιος</TextUnit>
    <TextUnit id="345" loc="1.346">τοῖς εἰς στενὴν Λεύκοφρυν ἐκπεπλωκόσι</TextUnit>
    <TextUnit id="346" loc="1.347">καὶ παιδοβρῶτος Πορκέως νήσους διπλᾶς.</TextUnit>
    <TextUnit id="347" loc="1.348">ἐγὼ δὲ τλήμων ἡ γάμους ἀρνουμένη,</TextUnit>
    <TextUnit id="348" loc="1.349">ἐν παρθενῶνος λαΐνου τυκίσμασιν</TextUnit>
    <TextUnit id="349" loc="1.350">ἄνις τεράμνων εἰς ἀνώροφον στέγην</TextUnit>
    <TextUnit id="350" loc="1.351">εἱρκτῆς ἁλιβδύσασα λυγαίας δέμας,</TextUnit>
    <TextUnit id="351" loc="1.352">ἡ τὸν Θοραῖον Πτῷον ̔Ωρίτην θεὸν</TextUnit>
    <TextUnit id="352" loc="1.353">λίπτοντ' ἀλέκτρων ἐκβαλοῦσα δεμνίων,</TextUnit>
    <TextUnit id="353" loc="1.354">ὡς δὴ κορείαν ἄφθιτον πεπαμένη</TextUnit>
    <TextUnit id="354" loc="1.355">πρὸς γῆρας ἄκρον, Παλλάδος ζηλώμασι</TextUnit>
    <TextUnit id="355" loc="1.356">τῆς μισονύμφου Λαφρίας Πυλάτιδος,</TextUnit>
    <TextUnit id="356" loc="1.357">τῆμος βιαίως φάσσα πρὸς τόργου λέχος</TextUnit>
    <TextUnit id="357" loc="1.358">γαμψαῖσιν ἅρπαις οἰνὰς ἑλκυσθήσομαι,</TextUnit>
    <TextUnit id="358" loc="1.359">ἡ πολλὰ δὴ Βούδειαν Αἴθυιαν Κόρην</TextUnit>
    <TextUnit id="359" loc="1.360">ἀρωγὸν αὐδάξασα τάρροθον γάμων.</TextUnit>
    <TextUnit id="360" loc="1.361">ἡ δ' εἰς τέραμνα δουρατογλύφου στέγης</TextUnit>
    <TextUnit id="361" loc="1.362">γλήνας ἄνω στρέψασα χώσεται στρατῷ,</TextUnit>
    <TextUnit id="362" loc="1.363">ἐξ οὐρανοῦ πεσοῦσα καὶ θρόνων Διός,</TextUnit>
    <TextUnit id="363" loc="1.364">ἄνακτι πάππῳ χρῆμα τιμαλφέστατον.</TextUnit>
    <TextUnit id="364" loc="1.365">ἑνὸς δὲ λώβης ἀντί, μυρίων τέκνων</TextUnit>
    <TextUnit id="365" loc="1.366">̔Ελλὰς στενάξει πᾶσα τοὺς κενοὺς τάφους,</TextUnit>
    <TextUnit id="366" loc="1.367">οὐκ ὀστοθήκαις, χοιράδων δ' ἐφημένους,</TextUnit>
    <TextUnit id="367" loc="1.368">οὐδ' ὑστάτην κεύθοντας ἐκ πυρὸς τέφρην</TextUnit>
    <TextUnit id="368" loc="1.369">κρωσσοῖσι ταρχυθεῖσαν, ἣ θέμις φθιτῶν,</TextUnit>
    <TextUnit id="369" loc="1.370">ἀλλ' οὔνομ' οἰκτρὸν καὶ κενηρίων γραφὰς</TextUnit>
    <TextUnit id="370" loc="1.371">θερμοῖς τεκόντων δακρύοις λελουμένας</TextUnit>
    <TextUnit id="371" loc="1.372">παίδων τε καὶ θρήνοισι τοῖς ὁμευνίδων.</TextUnit>
    <TextUnit id="372" loc="1.373">̓Οφέλτα καὶ μύχουρε χοιράδων Ζάραξ</TextUnit>
    <TextUnit id="373" loc="1.374">σπίλοι τε καὶ Τρυχάντα καὶ τραχὺς Νέδων</TextUnit>
    <TextUnit id="374" loc="1.375">καὶ πάντα Διρφωσσοῖο καὶ Διακρίων</TextUnit>
    <TextUnit id="375" loc="1.376">γωλειὰ καὶ Φόρκυνος οἰκητήριον,</TextUnit>
    <TextUnit id="376" loc="1.377">ὅσων στεναγμῶν ἐκβεβρασμένων νεκρῶν</TextUnit>
    <TextUnit id="377" loc="1.378">σὺν ἡμιθραύστοις ἰκρίοις ἀκούσετε,</TextUnit>
    <TextUnit id="378" loc="1.379">ὅσων δὲ φλοίσβων ῥαχίας ἀνεκβάτου</TextUnit>
    <TextUnit id="379" loc="1.380">δίναις παλιρροίοισιν ἕλκοντος σάλου,</TextUnit>
    <TextUnit id="380" loc="1.381">ὅσων δὲ θύννων ἠλοκισμένων ῥαφὰς</TextUnit>
    <TextUnit id="381" loc="1.382">πρὸς τηγάνοισι κρατός, ὧν καταιβάτης</TextUnit>
    <TextUnit id="382" loc="1.383">σκηπτὸς κατ' ὄρφνην γεύσεται δῃουμένων,</TextUnit>
    <TextUnit id="383" loc="1.384">ὅταν καρηβαρεῦντας ἐκ μέθης ἄγων</TextUnit>
    <TextUnit id="384" loc="1.385">λαμπτῆρα φαίνῃ τὸν ποδηγέτην σκότου</TextUnit>
    <TextUnit id="385" loc="1.386">σίντης, ἀγρύπνῳ προσκαθήμενος τέχνῃ.</TextUnit>
    <TextUnit id="386" loc="1.387">τὸν δ' οἷα δύπτην κηρύλον διὰ στενοῦ</TextUnit>
    <TextUnit id="387" loc="1.388">αὐλῶνος οἴσει κῦμα γυμνήτην φάγρον,</TextUnit>
    <TextUnit id="388" loc="1.389">διπλῶν μεταξὺ χοιράδων σαρούμενον.</TextUnit>
    <TextUnit id="389" loc="1.390">Γυραῖσι δ' ἐν πέτραισι τερσαίνων πτερὰ</TextUnit>
    <TextUnit id="390" loc="1.391">στάζοντα πόντου, δευτέραν ἅλμην σπάσει,</TextUnit>
    <TextUnit id="391" loc="1.392">βληθεὶς ἀπ' ὄχθων τῷ τριωνύχῳ δορί,</TextUnit>
    <TextUnit id="392" loc="1.393">ᾧ νιν κολαστὴς δεινὸς οὐτάσας λατρεὺς</TextUnit>
    <TextUnit id="393" loc="1.394">ἀναγκάσει φάλλαισι κοινωνεῖν δρόμου</TextUnit>
    <TextUnit id="394" loc="1.395">κόκκυγα κομπάζοντα μαψαύρας στόβους.</TextUnit>
    <TextUnit id="395" loc="1.396">ψυχρὸν δ' ἐπ' ἀκταῖς ἐκβεβρασμένον νέκυν</TextUnit>
    <TextUnit id="396" loc="1.397">δελφῖνος ἀκτὶς Σειρία καθαυανεῖ.</TextUnit>
    <TextUnit id="397" loc="1.398">τάριχον ἐν μνίοις δὲ καὶ βρύοις σαπρὸν</TextUnit>
    <TextUnit id="398" loc="1.399">κρύψει κατοικτίσασα Νησαίας κάσις,</TextUnit>
    <TextUnit id="399" loc="1.400">δίσκου μεγίστου τάρροθος Κυναιθέως.</TextUnit>
    <TextUnit id="400" loc="1.401">τύμβος δὲ γείτων ὄρτυγος πετρουμένης</TextUnit>
    <TextUnit id="401" loc="1.402">τρέμων φυλάξει ῥόχθον Αἰγαίας ἁλός.</TextUnit>
    <TextUnit id="402" loc="1.403">τὴν Καστνίαν δὲ καὶ Μελιναίαν θεὸν</TextUnit>
    <TextUnit id="403" loc="1.404">λυπρὸς παρ' ̔́Αιδην δεννάσει κακορροθῶν,</TextUnit>
    <TextUnit id="404" loc="1.405">ἥ μιν παλεύσει δυσλύτοις οἴστρου βρόχοις,</TextUnit>
    <TextUnit id="405" loc="1.406">ἔρωτας οὐκ ἔρωτας, ἀλλ' ̓Ερινύων</TextUnit>
    <TextUnit id="406" loc="1.407">πικρὰν ἀποψήλασα κηρουλκὸν πάγην.</TextUnit>
    <TextUnit id="407" loc="1.408">ἅπασα δ' ἄλγη δέξεται κωκυμάτων,</TextUnit>
    <TextUnit id="408" loc="1.409">ὅσην ̓́Αρατθος ἐντὸς ἠδὲ δύσβατοι</TextUnit>
    <TextUnit id="409" loc="1.410">Λειβήθριαι σφίγγουσι Δωτίου πύλαι,</TextUnit>
    <TextUnit id="410" loc="1.411">οἷς οὑμὸς ἔσται κἀχερουσίαν πάρα</TextUnit>
    <TextUnit id="411" loc="1.412">ῥηγμῖνα δαρὸν ἐστεναγμένος γάμος.</TextUnit>
    <TextUnit id="412" loc="1.413">πολλῶν γὰρ ἐν σπλάγχνοισι τυμβευθήσεται</TextUnit>
    <TextUnit id="413" loc="1.414">βρωθεὶς πολυστοίχοισι καμπέων γνάθοις</TextUnit>
    <TextUnit id="414" loc="1.415">νήριθμος ἑσμός: οἱ δ' ἐπὶ ξένης ξένοι,</TextUnit>
    <TextUnit id="415" loc="1.416">παῶν ἔρημοι δεξιώσονται τάφους.</TextUnit>
    <TextUnit id="416" loc="1.417">τὸν μὲν γὰρ ̓Ηιὼν Στρυμόνος Βισαλτία,</TextUnit>
    <TextUnit id="417" loc="1.418">̓Αψυνθίων ἄγχουρος ἠδὲ Βιστόνων,</TextUnit>
    <TextUnit id="418" loc="1.419">κουροτρόφον πάγουρον ̓Ηδωνῶν πέλας</TextUnit>
    <TextUnit id="419" loc="1.420">κρύψει, πρὶν ἢ Τυμφρηστὸν αὐγάσαι λέπας,</TextUnit>
    <TextUnit id="420" loc="1.421">τὸν πατρὶ πλεῖστον ἐστυγημένον βροτῶν,</TextUnit>
    <TextUnit id="421" loc="1.422">ὅμηρον ὅς μιν θῆκε τετρήνας λύχνους,</TextUnit>
    <TextUnit id="422" loc="1.423">ὅτ' εἰς νόθον τρήρωνος ηὐνάσθη λέχος.</TextUnit>
    <TextUnit id="423" loc="1.424">Τρισσοὺς δὲ ταρχύσουσι Κερκάφου νάπαι</TextUnit>
    <TextUnit id="424" loc="1.425">̓́Αλεντος οὐκ ἄπωθε καύηκας ποτῶν:</TextUnit>
    <TextUnit id="425" loc="1.426">τὸν μέν, Μολοσσοῦ Κυπέως Κοίτου κύκνον,</TextUnit>
    <TextUnit id="426" loc="1.427">συὸς παραπλαγχθέντα θηλείας τόκων,</TextUnit>
    <TextUnit id="427" loc="1.428">ὅτ' εἰς ὀλύνθων δῆριν ἑλκύσας σοφὴν</TextUnit>
    <TextUnit id="428" loc="1.429">τὸν ἀνθάμιλλον αὐτὸς ἐκ μαντευμάτων</TextUnit>
    <TextUnit id="429" loc="1.430">σφαλεὶς ἰαύσει τὸν μεμορμένον πότμον:</TextUnit>
    <TextUnit id="430" loc="1.431">τὸν δ' αὖ τέταρτον ἐγγόνων ̓Ερεχθέως,</TextUnit>
    <TextUnit id="431" loc="1.432">αἴθωνος αὐτάδελφον ἐν πλασταῖς γραφαῖς:</TextUnit>
    <TextUnit id="432" loc="1.433">τρίτον δέ, τοῦ μόσσυνας ̓Εκτήνων ποτὲ</TextUnit>
    <TextUnit id="433" loc="1.434">στερρᾷ δικέλλῃ βουσκαφήσαντος γόνον,</TextUnit>
    <TextUnit id="434" loc="1.435">ὃν Γογγυλάτης εἷλε Βουλαῖος Μυλεύς,</TextUnit>
    <TextUnit id="435" loc="1.436">ἀγηλάτῳ μάστιγι συνθραύσας κάρα,</TextUnit>
    <TextUnit id="436" loc="1.437">ἦμος ξυναίμους πατρὸς αἱ Νυκτὸς κόραι</TextUnit>
    <TextUnit id="437" loc="1.438">πρὸς αὐτοφόντην στρῆνον ὥπλισαν μόρου.</TextUnit>
    <TextUnit id="438" loc="1.439">δοιοὶ δὲ ῥείθρων Πυράμου πρὸς ἐκβολαῖς</TextUnit>
    <TextUnit id="439" loc="1.440">αὐτοκτόνοις σφαγαῖσι Δηραίνου κύνες</TextUnit>
    <TextUnit id="440" loc="1.441">δμηθέντες αἰχμάσουσι λοισθίαν βοὴν</TextUnit>
    <TextUnit id="441" loc="1.442">πύργων ὑπὸ πτέρναισι Παμφύλου κόρης.</TextUnit>
    <TextUnit id="442" loc="1.443">αἰπὺς δ' ἁλιβρὼς ὄχμος ἐν μεταιχμίῳ</TextUnit>
    <TextUnit id="443" loc="1.444">Μάγαρσος ἁγνῶν ἠρίων σταθήσεται,</TextUnit>
    <TextUnit id="444" loc="1.445">ὡς μὴ βλέπωσι, μηδὲ νερτέρων ἕδρας</TextUnit>
    <TextUnit id="445" loc="1.446">δύντες, φόνῳ λουσθέντας ἀλλήλων τάφους.</TextUnit>
    <TextUnit id="446" loc="1.447">οἱ πέντε δὲ Σφήκειαν εἰς Κεραστίαν</TextUnit>
    <TextUnit id="447" loc="1.448">καὶ Σάτραχον βλώξαντες ̔Υλάτου τε γῆν</TextUnit>
    <TextUnit id="448" loc="1.449">Μορφώ παροικήσουσι τὴν Ζηρυνθίαν.</TextUnit>
    <TextUnit id="449" loc="1.450">̔Ο μὲν πατρὸς μομφαῖσιν ἠλαστρημένος</TextUnit>
    <TextUnit id="450" loc="1.451">Κυχρεῖος ἄντρων Βωκάρου τε ναμάτων,</TextUnit>
    <TextUnit id="451" loc="1.452">οὑμὸς ξύναιμος, ὡς ὀπατρίου φονεὺς</TextUnit>
    <TextUnit id="452" loc="1.453">πώλου, νόθον φίτυμα, συγγενῶν βλάβη,</TextUnit>
    <TextUnit id="453" loc="1.454">τοῦ λύσσαν ἐν ποίμναισιν αἰχμητηρίαν</TextUnit>
    <TextUnit id="454" loc="1.455">χέαντος, ὃν χάρωνος ὠμηστοῦ δορὰ</TextUnit>
    <TextUnit id="455" loc="1.456">χαλκῷ τορητὸν οὐκ ἔτευξεν ἐν μάχῃ,</TextUnit>
    <TextUnit id="456" loc="1.457">μίαν πρὸς ̔́Αιδην καὶ φθιτοὺς πεπαμένον</TextUnit>
    <TextUnit id="457" loc="1.458">κέλευθον, ἣν γωρυτὸς ἔκρυψε Σκύθης,</TextUnit>
    <TextUnit id="458" loc="1.459">ἦμος καταίθων θύσλα Κωμύρῳ λέων</TextUnit>
    <TextUnit id="459" loc="1.460">σφῷ πατρὶ λάσκε τὰς ἐπηκόους λιτάς,</TextUnit>
    <TextUnit id="460" loc="1.461">σκύμνον παρ' ἀγκάλαισιν ἀίτα βράσας.</TextUnit>
    <TextUnit id="461" loc="1.462">οὐ γάρ τι πείσει φῖτυν, ὡς ὁ Λήμνιος</TextUnit>
    <TextUnit id="462" loc="1.463">πρηστὴρ ̓Ενυοῦς, οὔποτ' εἰς φύζαν τραπεὶς</TextUnit>
    <TextUnit id="463" loc="1.464">ταῦρος βαρύφρων, δυσμενεστάτου ξένων</TextUnit>
    <TextUnit id="464" loc="1.465">ἔτυψε δώρῳ σπλάγχνον, ἀρνεύσας λυγρὸν</TextUnit>
    <TextUnit id="465" loc="1.466">πήδημα πρὸς κνώδοντος αὐτουργοὺς σφαγάς.</TextUnit>
    <TextUnit id="466" loc="1.467">ἐλᾷ δὲ πάτρας τῆλε Τραμβήλου κάσιν,</TextUnit>
    <TextUnit id="467" loc="1.468">ὃν ἡ ξύναιμος πατρὸς ἐκλοχεύεται,</TextUnit>
    <TextUnit id="468" loc="1.469">δοθεῖσα πρωταίχμεια τῷ πυργοσκάφῳ.</TextUnit>
    <TextUnit id="469" loc="1.470">ἣν δή ποτ', ἐν ῥήτραισι δημοτῶν σταθείς,</TextUnit>
    <TextUnit id="470" loc="1.471">γλαυκῷ κελαινὸν δόρπον ὤτρυνεν κυνὶ</TextUnit>
    <TextUnit id="471" loc="1.472">στεῖλαι τριπλᾶς θύγατρας ὁ σπείρας βάβαξ,</TextUnit>
    <TextUnit id="472" loc="1.473">τῷ πᾶσαν ἅλμῃ πηλοποιοῦντι χθόνα,</TextUnit>
    <TextUnit id="473" loc="1.474">ὅταν κλύδωνας ἐξερεύγηται γνάθων,</TextUnit>
    <TextUnit id="474" loc="1.475">λάβρῳ σαλεύων πᾶν τρικυμίᾳ πέδον.</TextUnit>
    <TextUnit id="475" loc="1.476">ὁ δ' ἀντὶ πιποῦς σκορπίον λαιμῷ σπάσας</TextUnit>
    <TextUnit id="476" loc="1.477">Φόρκῳ κακῆς ὠδῖνος ἔκλαυσεν βάρος,</TextUnit>
    <TextUnit id="477" loc="1.478">χρῄζων πυθέσθαι πημάτων ξυμβουλίαν.</TextUnit>
    <TextUnit id="478" loc="1.479">̔Ο δεύτερος δὲ νῆσον ἀγρότης μολών,</TextUnit>
    <TextUnit id="479" loc="1.480">χερσαῖος αὐτόδαιτος ἐγγόνων δρυὸς</TextUnit>
    <TextUnit id="480" loc="1.481">λυκαινομόρφων Νυκτίμου κρεανόμων,</TextUnit>
    <TextUnit id="481" loc="1.482">τῶν πρόσθε μήνης φηγίνων πύρνων ὀχὴν</TextUnit>
    <TextUnit id="482" loc="1.483">σπληδῷ κατ' ἄκρον χεῖμα θαλψάντων πυρός,</TextUnit>
    <TextUnit id="483" loc="1.484">χαλκωρυχήσει καὶ τὸν ἐκ βόθρου σπάσει</TextUnit>
    <TextUnit id="484" loc="1.485">βῶλον, δικέλλῃ πᾶν μεταλλεύων γνύθος.</TextUnit>
    <TextUnit id="485" loc="1.486">οὗ φῖτυν ἠνάριξεν Οἰταῖος στόνυξ,</TextUnit>
    <TextUnit id="486" loc="1.487">βουβῶνος ἐν τόρμαισι θρυλίξας δέμας.</TextUnit>
    <TextUnit id="487" loc="1.488">ἔγνω δ' ὁ τλήμων σὺν κακῷ μαθὼν ἔπος,</TextUnit>
    <TextUnit id="488" loc="1.489">ὡς πολλὰ χείλευς καὶ δεπαστραίων ποτῶν</TextUnit>
    <TextUnit id="489" loc="1.490">μέσῳ κυλίνδει μοῖρα παμμήστωρ βροτῶν.</TextUnit>
    <TextUnit id="490" loc="1.491">ὁ δ' αὐτὸς ἀργῷ πᾶς φαληριῶν λύθρῳ,</TextUnit>
    <TextUnit id="491" loc="1.492">στόρθυγξ δεδουπὼς τὸν κτανόντ' ἠμύνατο,</TextUnit>
    <TextUnit id="492" loc="1.493">πλήξας ἀφύκτως ἄκρον ὀρχηστοῦ σφυρόν.</TextUnit>
    <TextUnit id="493" loc="1.494">τρίτος δὲ τοῦ μάρψαντος ἐκ κοίλης πέτρας</TextUnit>
    <TextUnit id="494" loc="1.495">κέλωρ γίγαντος ὅπλα, τοῦ ποτ' εἰς λέχος</TextUnit>
    <TextUnit id="495" loc="1.496">λαθραῖον αὐτόκλητος ̓Ιδαία πόρις</TextUnit>
    <TextUnit id="496" loc="1.497">ἡ ζῶς' ἐς ̔́Αιδην ἵξεται καταιβάτις,</TextUnit>
    <TextUnit id="497" loc="1.498">θρήνοισιν ἐκτακεῖσα, Μουνίτου τοκάς:</TextUnit>
    <TextUnit id="498" loc="1.499">ὃν δή ποτ' ἀγρώσσοντα Κρηστώνης ἔχις</TextUnit>
    <TextUnit id="499" loc="1.500">κτενεῖ, πατάξας πτέρναν ἀγρίῳ βέλει,</TextUnit>
    <TextUnit id="500" loc="1.501">ὅταν τεκόντος αἰχμάλωτος εἰς χέρας</TextUnit>
    <TextUnit id="501" loc="1.502">ἡ πατρομήτωρ τὸν δνόφῳ τεθραμμένον</TextUnit>
    <TextUnit id="502" loc="1.503">βάλῃ νεογνὸν σκύμνον. ᾗ μόνῃ ζυγὸν</TextUnit>
    <TextUnit id="503" loc="1.504">δούλειον ἀμφήρεισαν ̓Ακταίων λύκοι</TextUnit>
    <TextUnit id="504" loc="1.505">τῆς ἁρπαγείσης ἀντίποινα θυιάδος,</TextUnit>
    <TextUnit id="505" loc="1.506">ὧν ὀστράκου στρόβιλος ἐντετμημένος</TextUnit>
    <TextUnit id="506" loc="1.507">κόρσην σκεπάζει ῥῦμα φοινίου δορός.</TextUnit>
    <TextUnit id="507" loc="1.508">τὰ δ' ἄλλα θριπόβρωτος ἄψαυστος δόμων</TextUnit>
    <TextUnit id="508" loc="1.509">σφραγὶς δοκεύει, θάμβος ἐγχώροις μέγα.</TextUnit>
    <TextUnit id="509" loc="1.510">ἃ δὴ πρὸς ἄστρων κλίμακα στήσει δρόμον</TextUnit>
    <TextUnit id="510" loc="1.511">τοῖς ἡμιθνήτοις διπιύχοις Λαπερσίοις:</TextUnit>
    <TextUnit id="511" loc="1.512">οὓς μήποτ', ὦ Ζεῦ σῶτερ, εἰς πάτραν ἐμὴν</TextUnit>
    <TextUnit id="512" loc="1.513">στείλαις ἀρωγοὺς τῇ δισαρπάγῳ κρεκί,</TextUnit>
    <TextUnit id="513" loc="1.514">μηδὲ πτερωτὰς ὁπλίσαντες ὁλκάδας</TextUnit>
    <TextUnit id="514" loc="1.515">πρύμνης ἀπ' ἄκρας γυμνὸν αἰψηρὸν πόδα</TextUnit>
    <TextUnit id="515" loc="1.516">εἰς Βεβρύκων ῥίψειαν ἐκβατηρίαν,</TextUnit>
    <TextUnit id="516" loc="1.517">μηδ' οἱ λεόντων τῶνδε καρτερώτεροι,</TextUnit>
    <TextUnit id="517" loc="1.518">ἀλκὴν ἄμικτοι, τοὺς ̓́Αρης ἐφίλατο,</TextUnit>
    <TextUnit id="518" loc="1.519">καὶ δῖ̓ ̓Ενυώ, καὶ τριγέννητος θεὰ</TextUnit>
    <TextUnit id="519" loc="1.520">Βοαρμία Λογγᾶτις ̔Ομολωὶς Βία.</TextUnit>
    <TextUnit id="520" loc="1.521">οὐκ ἄν, τὰ χειρώνακτες ἐργάται διπλοῖ,</TextUnit>
    <TextUnit id="521" loc="1.522">Δρύμας τε καὶ Πρόφαντος, ὁ Κρώμνης ἄναξ,</TextUnit>
    <TextUnit id="522" loc="1.523">ἐλατύπησαν κοιράνῳ ψευδωμότῃ,</TextUnit>
    <TextUnit id="523" loc="1.524">ἓν ἦμαρ ἀρκέσειε πορθηταῖς λύκοις</TextUnit>
    <TextUnit id="524" loc="1.525">στέξαι βαρεῖαν ἐμβολὴν ῥαιστηρίαν,</TextUnit>
    <TextUnit id="525" loc="1.526">καίπερ πρὸ πύργων τὸν Καναστραῖον μέγαν</TextUnit>
    <TextUnit id="526" loc="1.527">ἐγχώριον γίγαντα δυσμενῶν μοχλὸν</TextUnit>
    <TextUnit id="527" loc="1.528">ἔχοντα, καὶ τὸν πρῶτον εὐστόχῳ βολῇ</TextUnit>
    <TextUnit id="528" loc="1.529">μαιμῶντα τύψαι ποιμνίων ἀλάστορα.</TextUnit>
    <TextUnit id="529" loc="1.530">οὗ δή ποτ' αἴθων πρῶτα καινίσει δόρυ</TextUnit>
    <TextUnit id="530" loc="1.531">κίρκος θρασὺς πήδημα λαιψηρὸν δικών,</TextUnit>
    <TextUnit id="531" loc="1.532">Γραικῶν ἄριστος, ᾧ πάλαι τεύχει τάφους</TextUnit>
    <TextUnit id="532" loc="1.533">ἀκτὴ Δολόγκων εὐτρεπὴς κεκμηκότι,</TextUnit>
    <TextUnit id="533" loc="1.534">Μαζουσία προὔχουσα χερσαίου κέρως.</TextUnit>
    <TextUnit id="534" loc="1.535">̓Αλλ' ἔστι γάρ τις, ἔστι καὶ παρ' ἐλπίδα</TextUnit>
    <TextUnit id="535" loc="1.536">ἡμῖν ἀρωγὸς πρευμενὴς ὁ Δρύμνιος</TextUnit>
    <TextUnit id="536" loc="1.537">δαίμων Προμανθεὺς Αἰθίοψ Γυράψιος,</TextUnit>
    <TextUnit id="537" loc="1.538">ὅς, τὸν πλανήτην ̓Ορθάνην ὅταν δόμοις</TextUnit>
    <TextUnit id="538" loc="1.539">σίνιν καταρρακτῆρα δέξωνται πικρὸν</TextUnit>
    <TextUnit id="539" loc="1.540">οἱ δεινὰ κἀπόθεστα πείσεσθαί ποτε</TextUnit>
    <TextUnit id="540" loc="1.541">μέλλοντες, ἔν τε δαιτὶ καὶ θαλυσίοις</TextUnit>
    <TextUnit id="541" loc="1.542">λοιβαῖσι μειλίσσωσιν ἀστεργῆ Κράγον,</TextUnit>
    <TextUnit id="542" loc="1.543">θήσει βαρὺν κογῳὸν ἐν λέσχαις μέσον.</TextUnit>
    <TextUnit id="543" loc="1.544">καὶ πρῶτα μὲν μύθοισιν ἀλλήλους ὀδὰξ</TextUnit>
    <TextUnit id="544" loc="1.545">βρύξουσι κηκασμοῖσιν ὠκριωμένοι,</TextUnit>
    <TextUnit id="545" loc="1.546">αὖθις δ' ἐναιχμάσουσιν αὐτανέψιοι,</TextUnit>
    <TextUnit id="546" loc="1.547">ἀνεψιαῖς ὄρνισι χραισμῆσαι γάμους</TextUnit>
    <TextUnit id="547" loc="1.548">βιαιοκλῶπας ἁρπαγάς τε συγγόνων</TextUnit>
    <TextUnit id="548" loc="1.549">χρῄζοντες, ἀλφῆς τῆς ἀεδνώτου δίκην.</TextUnit>
    <TextUnit id="549" loc="1.550">ἦ πολλὰ δὴ βέλεμνα Κνηκιὼν πόρος</TextUnit>
    <TextUnit id="550" loc="1.551">ῥιφέντα τόλμαις αἰετῶν ἐπόψεται,</TextUnit>
    <TextUnit id="551" loc="1.552">ἄπιστα καὶ θαμβητὰ Φηραίοις κλύειν.</TextUnit>
    <TextUnit id="552" loc="1.553">ὁ μὲν κρανείᾳ κοῖλον οὐτάσας στύπος</TextUnit>
    <TextUnit id="553" loc="1.554">φηγοῦ κελαινῆς διπτύχων ἕνα φθερεῖ,</TextUnit>
    <TextUnit id="554" loc="1.555">λέοντα ταύρῳ συμβαλόντα φύλοπιν.</TextUnit>
    <TextUnit id="555" loc="1.556">ὁ δ' αὖ σιγύμνῳ πλεύρ' ἀναρρήξας βοὸς</TextUnit>
    <TextUnit id="556" loc="1.557">κλινεῖ πρὸς οὖδας. τῷ δὲ δευτέραν ἔπι</TextUnit>
    <TextUnit id="557" loc="1.558">πληγὴν ἀθαμβὴς κριὸς ἐγκορύψεται,</TextUnit>
    <TextUnit id="558" loc="1.559">ἄγαλμα πήλας τῶν ̓Αμυκλαίων τάφων.</TextUnit>
    <TextUnit id="559" loc="1.560">ὁμοῦ δὲ χαλκὸς καὶ κεραύνιοι βολαὶ</TextUnit>
    <TextUnit id="560" loc="1.561">ταύρους καταξανοῦσιν, ὧν ἀλκὴν ἑνὸς</TextUnit>
    <TextUnit id="561" loc="1.562">οὐδ' ὁ Σκιαστὴς ̓Ορχιεὺς Τιλφούσιος</TextUnit>
    <TextUnit id="562" loc="1.563">ἐμέμψατ', ἐν χάρμαισι ῥαιβώσας κέρας.</TextUnit>
    <TextUnit id="563" loc="1.564">καὶ τοὺς μὲν ̔́Αιδης, τοὺς δ' ̓Ολύμπιοι πλάκες</TextUnit>
    <TextUnit id="564" loc="1.565">παρ' ἦμαρ αἰεὶ δεξιώσονται ξένους,</TextUnit>
    <TextUnit id="565" loc="1.566">φιλαυθομαίμους, ἀφθίτους τε καὶ φθιτούς.</TextUnit>
    <TextUnit id="566" loc="1.567">καὶ τῶν μὲν ἡμῖν εὐνάσει δαίμων δόρυ,</TextUnit>
    <TextUnit id="567" loc="1.568">βαιόν τι μῆχαρ ἐν κακοῖς δωρούμενος.</TextUnit>
    <TextUnit id="568" loc="1.569">ἄλλων δ' ἄπλατον χειρὶ κινήσει νέφος,</TextUnit>
    <TextUnit id="569" loc="1.570">ὧν οὐδ' ὁ ̔Ροιοῦς ἶνις εὐνάζων μένος</TextUnit>
    <TextUnit id="570" loc="1.571">σχήσει, τὸν ἐννέωρον ἐν νήσῳ χρόνον</TextUnit>
    <TextUnit id="571" loc="1.572">μίμνειν ἀνώγων, θεσφάτοις πεπεισμένους,</TextUnit>
    <TextUnit id="572" loc="1.573">τροφὴν δ' ἀμεμφῆ πᾶσι τριπτύχους κόρας</TextUnit>
    <TextUnit id="573" loc="1.574">ἴσκων παρέξειν, Κυνθίαν ὅσοι σκοπὴν</TextUnit>
    <TextUnit id="574" loc="1.575">μίμνοντες ἠλάσκουσιν ̓Ινωποῦ πέλας,</TextUnit>
    <TextUnit id="575" loc="1.576">Αἰγύπτιον Τρίτωνος ἕλκοντες ποτόν.</TextUnit>
    <TextUnit id="576" loc="1.577">ἃς δὴ Πρόβλαστος ἐξεπαίδευσε θρασὺς</TextUnit>
    <TextUnit id="577" loc="1.578">μυληφάτου χιλοῖο δαιδαλευτρίας</TextUnit>
    <TextUnit id="578" loc="1.579">ἕρπιν τε ῥέζειν ἠδ' ἀλοιφαῖον λίπος,</TextUnit>
    <TextUnit id="579" loc="1.580">οἰνοτρόπους Ζάρηκος ἐκγόνους φάβας.</TextUnit>
    <TextUnit id="580" loc="1.581">αἳ καὶ στρατοῦ βούπειναν ὀθνείων κυνῶν</TextUnit>
    <TextUnit id="581" loc="1.582">τρύχουσαν ἀλθανοῦσιν, ἐλθοῦσαί ποτε</TextUnit>
    <TextUnit id="582" loc="1.583">Σιθῶνος εἰς θυγατρὸς εὺναστήριον.</TextUnit>
    <TextUnit id="583" loc="1.584">καὶ ταῦτα μὲν μίτοισι χαλκέων πάλαι</TextUnit>
    <TextUnit id="584" loc="1.585">στρόμβων ἐπιρροιζοῦσι γηραιαὶ κόραι:</TextUnit>
    <TextUnit id="585" loc="1.586">Κηφεὺς δὲ καὶ Πράξανδρος, οὐ ναυκληρίας</TextUnit>
    <TextUnit id="586" loc="1.587">λαῶν ἄνακτες, ἀλλ' ἀνώνυμοι σποραί,</TextUnit>
    <TextUnit id="587" loc="1.588">πέμπτοι τέταρτοι γαῖαν ἵξονται θεᾶς</TextUnit>
    <TextUnit id="588" loc="1.589">Γόλγων ἀνάσσης: ὧν ὁ μὲν Λάκων' ὄχλον</TextUnit>
    <TextUnit id="589" loc="1.590">ἄγων Θεράπνης, θάτερος δ' ἀπ' ̓Ωλένου</TextUnit>
    <TextUnit id="590" loc="1.591">Δύμης τε Βουραίοισιν ἡγεμὼν στρατοῦ.</TextUnit>
    <TextUnit id="591" loc="1.592">ὁ δ' ̓Αργύριππα Δαυνίων παγκληρίαν</TextUnit>
    <TextUnit id="592" loc="1.593">παρ' Αὐσονίτην Φυλαμὸν δωμήσεται,</TextUnit>
    <TextUnit id="593" loc="1.594">πικρὰν ἑταίρων ἐπτερωμένην ἰδὼν</TextUnit>
    <TextUnit id="594" loc="1.595">οἰωνόμικτον μοῖραν, οἳ θαλασσίαν</TextUnit>
    <TextUnit id="595" loc="1.596">δίαιταν αἰνέσουσι, πορκέων δίκην,</TextUnit>
    <TextUnit id="596" loc="1.597">κύκνοισιν ἰνδαλθέντες εὐγλήνοις δομήν.</TextUnit>
    <TextUnit id="597" loc="1.598">ῥάμφεσσι δ' ἀγρώσσοντες ἐλλόπων θοροὺς</TextUnit>
    <TextUnit id="598" loc="1.599">φερώνυμον νησῖδα νάσσονται πρόμου,</TextUnit>
    <TextUnit id="599" loc="1.600">θεατρομόρφῳ πρὸς κλίτει γεωλόφῶ</TextUnit>
    <TextUnit id="600" loc="1.601">ἀγυιοπλαστήσαντες ἐμπέδοις πομαῖς</TextUnit>
    <TextUnit id="601" loc="1.602">πυκνὰς καλιάς, Ζῆθον ἐκμιμούμενοι.</TextUnit>
    <TextUnit id="602" loc="1.603">ὁμοῦ δ' ἐς ἄγραν κἀπὶ κοιταίαν νάπην</TextUnit>
    <TextUnit id="603" loc="1.604">νύκτωρ στελοῦνται, πάντα φεύγοντες βροτῶν</TextUnit>
    <TextUnit id="604" loc="1.605">κάρβανον ὄχλον, ἐν δὲ γραικίταις πέπλοις</TextUnit>
    <TextUnit id="605" loc="1.606">κόλπων ἰαυθμοὺς ἠθάδας διζήμενοι,</TextUnit>
    <TextUnit id="606" loc="1.607">καὶ κρῖμνα χειρῶν κἀπιδόρπιον τρύφος</TextUnit>
    <TextUnit id="607" loc="1.608">μάζης σπάσονται, προσφιλὲς κνυζούμενοι,</TextUnit>
    <TextUnit id="608" loc="1.609">τῆς πρὶν διαίτης τλήμονες μεμνημένοι.</TextUnit>
    <TextUnit id="609" loc="1.610">Τροιζηνίας δὲ πραῦμα φοιτάδος, πλάνης</TextUnit>
    <TextUnit id="610" loc="1.611">ἔσται κακῶν τε πημάτων παραίτιον,</TextUnit>
    <TextUnit id="611" loc="1.612">ὅταν θρασεῖα θουρὰς οἰστρήσῃ κύων</TextUnit>
    <TextUnit id="612" loc="1.613">πρὸς λέκτρα. τύμβος δ' αὐτὸν ἐκσώσει μόρου</TextUnit>
    <TextUnit id="613" loc="1.614">̔Οπλοσμίας, σφαγαῖσιν ηὐτρεπισμένον.</TextUnit>
    <TextUnit id="614" loc="1.615">κολοσσοβάμων δ' ἐν πτυχαῖσιν Αὐσόνων</TextUnit>
    <TextUnit id="615" loc="1.616">σταθεὶς ἐρείσει κῶλα χερμάσων ἔπι</TextUnit>
    <TextUnit id="616" loc="1.617">τοῦ τειχοποιοῦ γαπέδων ̓Αμοιβέως,</TextUnit>
    <TextUnit id="617" loc="1.618">τὸν ἑρματίτην νηὸς ἐκβαλὼν κέτρον.</TextUnit>
    <TextUnit id="618" loc="1.619">κρίσει δ' ̓Αλαίνου τοῦ κασιγνήτου σφαλεὶς</TextUnit>
    <TextUnit id="619" loc="1.620">εὐχὰς ἀρούραις ἀμφ' ἐτητύμους βαλεῖ,</TextUnit>
    <TextUnit id="620" loc="1.621">Δηοῦς ἀνεῖναι μήποτ' ὄμπνιον στάχυν,</TextUnit>
    <TextUnit id="621" loc="1.622">γύας τιθαιβώσσοντος ἀρδηθμῷ Διός,</TextUnit>
    <TextUnit id="622" loc="1.623">ἢν μή τις αὐτοῦ ῥίζαν Αἰτωλῶν σπάσας</TextUnit>
    <TextUnit id="623" loc="1.624">χέρσον λαχήνῃ, βουσὶν αὔλακας τεμών.</TextUnit>
    <TextUnit id="624" loc="1.625">στήλαις δ' ἀκινήτοισιν ὀχμάσει πέδον,</TextUnit>
    <TextUnit id="625" loc="1.626">ἃς οὔτις ἀνδρῶν ἐκ βίας καυχήσεται</TextUnit>
    <TextUnit id="626" loc="1.627">μετοχλίσας ὀλίζον. ἦ γὰρ ἀπτέρως</TextUnit>
    <TextUnit id="627" loc="1.628">αὐταὶ παλιμπόρευτον ἵξονται βάσιν</TextUnit>
    <TextUnit id="628" loc="1.629">ἄνδηρ' ἀρέζοις ἴχνεσιν δατούμεναι.</TextUnit>
    <TextUnit id="629" loc="1.630">θεὸς δὲ πολλοῖς αἰπὺς αὐδηθήσεται,</TextUnit>
    <TextUnit id="630" loc="1.631">ὅσοι παρ' ̓Ιοῦς γρῶνον οἰκοῦνται πέδον,</TextUnit>
    <TextUnit id="631" loc="1.632">δράκοντα τὸν φθείραντα Φαίακας κτανών.</TextUnit>
    <TextUnit id="632" loc="1.633">οἱ δ' ἀμφικλύστους χοιράδας Γυμνησίας</TextUnit>
    <TextUnit id="633" loc="1.634">σισυρνοδῦται καρκίνοι πεπλωκότες</TextUnit>
    <TextUnit id="634" loc="1.635">ἄχλαινον ἀμπρεύσουσι νήλιποι βίον,</TextUnit>
    <TextUnit id="635" loc="1.636">τριπλαῖς δικώλοις σφενδόναις ὡπλισμένοι.</TextUnit>
    <TextUnit id="636" loc="1.637">ὧν αἱ τεκοῦσαι τὴν ἑκηβόλον τέχνην</TextUnit>
    <TextUnit id="637" loc="1.638">ἄδορπα παιδεύσουσι νηπίους γονάς.</TextUnit>
    <TextUnit id="638" loc="1.639">οὐ γάρ τις αὐτῶν ψίσεται πύρνον γνάθῳ,</TextUnit>
    <TextUnit id="639" loc="1.640">πρὶν ἂν κρατήσῃ ναστὸν εὐστόχῳ λίθῳ</TextUnit>
    <TextUnit id="640" loc="1.641">ὑπὲρ τράφηκος σῆμα κείμενον σκοποῦ.</TextUnit>
    <TextUnit id="641" loc="1.642">καὶ τοὶ μὲν ἀκτὰς ἐμβατήσονται λεπρὰς</TextUnit>
    <TextUnit id="642" loc="1.643">̓Ιβηροβοσκοὺς ἄγχι Ταρτησοῦ πύλης,</TextUnit>
    <TextUnit id="643" loc="1.644">̓́Αρνης παλαιᾶς γέννα, Τεμμίκων πρόμοι,</TextUnit>
    <TextUnit id="644" loc="1.645">γραῖαν ποθοῦντες καὶ Λεοντάρνης πάγους</TextUnit>
    <TextUnit id="645" loc="1.646">Σκῶλόν τε καὶ Τέγυραν ̓Ογχηστοῦ θ' ἕδος</TextUnit>
    <TextUnit id="646" loc="1.647">καὶ χεῦμα Θερμώδοντος ̔Υψάρνου θ' ὕδωρ.</TextUnit>
    <TextUnit id="647" loc="1.648">τοὺς δ' ἀμφὶ Σύρτιν καὶ Λιβυστικὰς πλάκας</TextUnit>
    <TextUnit id="648" loc="1.649">στενήν τε πορθμοῦ συνδρομὴν Τυρσηνικοῦ</TextUnit>
    <TextUnit id="649" loc="1.650">καὶ μιξόθηρος ναυτιλοφθόρους σκοπὰς</TextUnit>
    <TextUnit id="650" loc="1.651">τῆς πρὶν θανούσης ἐκ χερῶν Μηκιστέως</TextUnit>
    <TextUnit id="651" loc="1.652">τοῦ στερφοπέπλου Σκαπανέως Βοαγίδα</TextUnit>
    <TextUnit id="652" loc="1.653">ἁρπυιογούνων κλώμακάς τ' ἀηδόνων</TextUnit>
    <TextUnit id="653" loc="1.654">πλαγχθέντας, ὠμόσιτα δαιταλωμένους,</TextUnit>
    <TextUnit id="654" loc="1.655">πρόπαντας ̔́Αιδης πανδοκεὺς ἀγρεύσεται,</TextUnit>
    <TextUnit id="655" loc="1.656">λώβαισι παντοίαισιν ἐσπαραγμένους,</TextUnit>
    <TextUnit id="656" loc="1.657">ἕνα φθαρέντων ἄγγελον λιπὼν φίλων</TextUnit>
    <TextUnit id="657" loc="1.658">δελφινόσγμον κλῶπα Φοινίκης θεᾶς.</TextUnit>
    <TextUnit id="658" loc="1.659">ὃς ὄψεται μὲν τοῦ μονογλήνου στέγας</TextUnit>
    <TextUnit id="659" loc="1.660">χάρωνος, οἴνης τῷ κρεωφάγῳ σκύφον</TextUnit>
    <TextUnit id="660" loc="1.661">χερσὶ προτείνων, τοὐπιδόρπιον ποτόν.</TextUnit>
    <TextUnit id="661" loc="1.662">ἐπόψεται δὲ λείψανον τοξευμάτων</TextUnit>
    <TextUnit id="662" loc="1.663">τοῦ Κηραμύντου Πευκέως Παλαίμονος,</TextUnit>
    <TextUnit id="663" loc="1.664">οἳ πάντα θρανύξαντες εὔτορνα σκάφη</TextUnit>
    <TextUnit id="664" loc="1.665">σχοίνῳ κακὴν τρήσουσι κεστρέων ἄγρην.</TextUnit>
    <TextUnit id="665" loc="1.666">ἄλλος δ' ἐπ' ἄλλῳ μόχθος ἄθλοις μενεῖ,</TextUnit>
    <TextUnit id="666" loc="1.667">τοῦ πρόσθεν αἰεὶ πλεῖον ἐξωλέστερος.</TextUnit>
    <TextUnit id="667" loc="1.668">ποία Χάρυβδις οὐχὶ δαίσεται νεκρῶν;</TextUnit>
    <TextUnit id="668" loc="1.669">ποία δ' ̓Ερινὺς μιξοπάρθενος κύων;</TextUnit>
    <TextUnit id="669" loc="1.670">τίς οὐκ ἀηδὼν στεῖρα Κενταυροκτόνος</TextUnit>
    <TextUnit id="670" loc="1.671">Αἰτωλὶς ἢ Κουρῆτις αἰόλῳ μέλει</TextUnit>
    <TextUnit id="671" loc="1.672">πείσει τακῆναι σάρκας ἀκμήνους βορᾶς;</TextUnit>
    <TextUnit id="672" loc="1.673">ποίαν δὲ θηρόπλαστον οὐκ ἐσόψεται</TextUnit>
    <TextUnit id="673" loc="1.674">δράκαιναν, ἐγκυκῶσαν ἀλφίτῳ θρόνα,</TextUnit>
    <TextUnit id="674" loc="1.675">καὶ κῆρα κνωπόμορφον; οἱ δὲ δύσμοροι</TextUnit>
    <TextUnit id="675" loc="1.676">στένοντες ἄτας ἐν συφοῖσι φορβάδες</TextUnit>
    <TextUnit id="676" loc="1.677">γίγαρτα χιλῷ συμμεμιγμένα τρυγὸς</TextUnit>
    <TextUnit id="677" loc="1.678">καὶ στέμφυλα βρύξουσιν. ἀλλά νιν βλάβης</TextUnit>
    <TextUnit id="678" loc="1.679">μῶλυς σαώσει ῥίζα καὶ Κτάρος φανεὶς</TextUnit>
    <TextUnit id="679" loc="1.680">Νωνακριάτης Τρικέφαλος Φαιδρὸς θεός.</TextUnit>
    <TextUnit id="680" loc="1.681">ἥξει δ' ἐρεμνὸν εἰς ἀλήπεδον φθιτῶν</TextUnit>
    <TextUnit id="681" loc="1.682">καὶ νεκρόμαντιν πέμπελον διζήσεται</TextUnit>
    <TextUnit id="682" loc="1.683">ἀνδρῶν γυναικῶν εἰδότα ξυνουσίας,</TextUnit>
    <TextUnit id="683" loc="1.684">ψυχαῖσι θερμὸν αἷμα προσράνας βόθρῳ,</TextUnit>
    <TextUnit id="684" loc="1.685">καὶ φασγάνου πρόβλημα, νερτέροις φόβον,</TextUnit>
    <TextUnit id="685" loc="1.686">πήλας ἀκούσει κεῖθι πεμφίγων ὄπα</TextUnit>
    <TextUnit id="686" loc="1.687">λεπτὴν ἀμαυρᾶς μάστακος προσφθέγμασιν.</TextUnit>
    <TextUnit id="687" loc="1.688">ὅθεν Γιγάντων νῆσος ἡ μετάφρενον</TextUnit>
    <TextUnit id="688" loc="1.689">θλάσασα καὶ Τυφῶνος ἀγρίου δέμας</TextUnit>
    <TextUnit id="689" loc="1.690">φλογμῷ ζέουσα δέξεται μονόστολον,</TextUnit>
    <TextUnit id="690" loc="1.691">ἐν ᾗ πιθήκων πάλμυς ἀφθίτων γένος</TextUnit>
    <TextUnit id="691" loc="1.692">δύσμορφον εἰς κηκασμὸν ᾤκισεν τόσων,</TextUnit>
    <TextUnit id="692" loc="1.693">οἳ μῶλον ὠρόθυναν ἐκγόνοις Κρόνου.</TextUnit>
    <TextUnit id="693" loc="1.694">Βαίου δ' ἀμείψας τοῦ κυβερνήτου τάφον</TextUnit>
    <TextUnit id="694" loc="1.695">καὶ Κιμμέρων ἔπαυλα κἀχερουσίαν</TextUnit>
    <TextUnit id="695" loc="1.696">ῥόχθοισι κυμαίνουσαν οἴδματος χύσιν</TextUnit>
    <TextUnit id="696" loc="1.697">̓́Οσσαν τε καὶ λέοντος ἀτραποὺς βοῶν</TextUnit>
    <TextUnit id="697" loc="1.698">χωστὰς ̓Οβριμοῦς τ' ἄλσος οὐδαίας Κόρης,</TextUnit>
    <TextUnit id="698" loc="1.699">Πυριφλεγές τε ῥεῖθρον, ἔνθα δύσβατος</TextUnit>
    <TextUnit id="699" loc="1.700">τείνει πρὸς αἴθραν κρᾶτα Πολυδέγμων λόφος,</TextUnit>
    <TextUnit id="700" loc="1.701">ἐξ οὗ τὰ πάντα χύτλα καὶ πᾶσαι μυχῶν</TextUnit>
    <TextUnit id="701" loc="1.702">πηγαὶ κατ' Αὐσονῖτιν ἕλκονται χθόνα,</TextUnit>
    <TextUnit id="702" loc="1.703">λιπὼν δε Ληθαιῶνος ὑψηλὸν κλέτας</TextUnit>
    <TextUnit id="703" loc="1.704">λίμνην τ' ̓́Αορνον ἀμφιτορνωτὴν βρόχῳ</TextUnit>
    <TextUnit id="704" loc="1.705">καὶ χεῦμα Κωκυτοῖο λαβρωθὲν σκότῳ,</TextUnit>
    <TextUnit id="705" loc="1.706">Στυγὸς κελαινῆς νασμόν, ἔνθα Τερμιεὺς</TextUnit>
    <TextUnit id="706" loc="1.707">ὁρκωμότους ἔτευξεν ἀφθίτοις ἕδρας,</TextUnit>
    <TextUnit id="707" loc="1.708">λοιβὰς ἀφύσσων χρυσέαις πέλλαις γάνος,</TextUnit>
    <TextUnit id="708" loc="1.709">μέλλων Γίγαντας κἀπὶ Τιτῆνας περᾶν:</TextUnit>
    <TextUnit id="709" loc="1.710">θήσει Δαείρᾳ καὶ ξυνευνέτῃ δάνος,</TextUnit>
    <TextUnit id="710" loc="1.711">πήληκα κόρσῃ κίονος προσάρμοσας.</TextUnit>
    <TextUnit id="711" loc="1.712">κτενεῖ δὲ κούρας Τηθύος παιδὸς τριπλᾶς,</TextUnit>
    <TextUnit id="712" loc="1.713">οἴμας μελῳδοῦ μητρὸς ἐκμεμαγμένας,</TextUnit>
    <TextUnit id="713" loc="1.714">αὐτοκτόνοις ῥιφαῖσιν ἐξ ἄκρας σκοπῆς</TextUnit>
    <TextUnit id="714" loc="1.715">Τυρσηνικὸν πρὸς κῦμα δυπτούσας πτεροῖς,</TextUnit>
    <TextUnit id="715" loc="1.716">ὅπου λινεργὴς κλῶσις ἑλκύσει πικρά.</TextUnit>
    <TextUnit id="716" loc="1.717">τὴν μὲν Φαλήρου τύρσις ἐκβεβρασμένην</TextUnit>
    <TextUnit id="717" loc="1.718">Γλάνις τε ῥείθροις δέξεται τέγγων χθόνα:</TextUnit>
    <TextUnit id="718" loc="1.719">οὗ σῆμα δωμήσαντες ἔγχωροι κόρης</TextUnit>
    <TextUnit id="719" loc="1.720">λοιβαῖσι καὶ θύσθλοισι Παρθενόπην βοῶν</TextUnit>
    <TextUnit id="720" loc="1.721">ἔτεια κυδανοῦσιν οἰωνὸν θεάν.</TextUnit>
    <TextUnit id="721" loc="1.722">ἀκτὴν δὲ τὴν προὔχουσαν εἰς ̓Ενιπέως</TextUnit>
    <TextUnit id="722" loc="1.723">Λευκωσία ῥιφεῖσα τὴν ἐπώνυμον</TextUnit>
    <TextUnit id="723" loc="1.724">πέτραν ὀχήσει δαρόν, ἔνθα λάβρος ̓̀Ις</TextUnit>
    <TextUnit id="724" loc="1.725">γείτων θ' ὁ Λᾶρις ἐξερεύγονται ποτά.</TextUnit>
    <TextUnit id="725" loc="1.726">λίγεια δ' εἰς Τέρειναν ἐκναυσθλώσεται,</TextUnit>
    <TextUnit id="726" loc="1.727">κλύδωνα χελλύσσουσα. τὴν δὲ ναυβάται</TextUnit>
    <TextUnit id="727" loc="1.728">κρόκαισι ταρχύσουσιν ἐν παρακτίαις,</TextUnit>
    <TextUnit id="728" loc="1.729">̓Ωκινάρου δίναισιν ἀγχιτέρμονα.</TextUnit>
    <TextUnit id="729" loc="1.730">λούσει δὲ σῆμα βούκερως νασμοῖς ̓́Αρης</TextUnit>
    <TextUnit id="730" loc="1.731">ὀρνιθόπαιδος ἵσμα φοιβάζων ποτοῖς.</TextUnit>
    <TextUnit id="731" loc="1.732">πρώτῃ δέ καὶ ποτ' αὖθι συγγόνων θεᾷ</TextUnit>
    <TextUnit id="732" loc="1.733">κραίνων ἁπάσης Μόψοπος ναυαρχίας</TextUnit>
    <TextUnit id="733" loc="1.734">πλωτῆρσι λαμπαδοῦχον ἐντυνεῖ δρόμον,</TextUnit>
    <TextUnit id="734" loc="1.735">χρησμοῖς πιθήσας. ὅν ποτ' αὐξήσει λεὼς</TextUnit>
    <TextUnit id="735" loc="1.736">Νεαπολιτῶν, οἳ παρ' ἄκλυστον σκέπας</TextUnit>
    <TextUnit id="736" loc="1.737">ὅρμων Μισηνοῦ στύφλα νάσσονται κλίτη.</TextUnit>
    <TextUnit id="737" loc="1.738">Βύκτας δ' ἐν ἀσκῷ συγκατακλείσας βοὸς</TextUnit>
    <TextUnit id="738" loc="1.739">παλινστροβήτοις πημοναῖς ἀλώμενος</TextUnit>
    <TextUnit id="739" loc="1.740">κεραυνίῃ μάστιγι συμφλεχθήσεται</TextUnit>
    <TextUnit id="740" loc="1.741">καύηξ, ἐρινοῦ προσκαθήμενος κλάδῳ</TextUnit>
    <TextUnit id="741" loc="1.742">ὡς μὴ καταβρόξῃ νιν ἐν ῥόχθοις κλύδων,</TextUnit>
    <TextUnit id="742" loc="1.743">Χάρυβδιν ἐκφυσῶσαν ἑλκύσας βυθῷ.</TextUnit>
    <TextUnit id="743" loc="1.744">βαιὸν δὲ τερφθεὶς τοῖς ̓Ατλαντίδος γάμοις,</TextUnit>
    <TextUnit id="744" loc="1.745">ἀναυλόχητον αὐτοκάβδαλον σκάφος</TextUnit>
    <TextUnit id="745" loc="1.746">βῆναι ταλάσσει καὶ κυβερνῆσαι τάλας</TextUnit>
    <TextUnit id="746" loc="1.747">αὐτουργότευκτον βᾶριν εἰς μέσην τρόπιν</TextUnit>
    <TextUnit id="747" loc="1.748">εἰκαῖα γόμφοις προστεταργανωμένην.</TextUnit>
    <TextUnit id="748" loc="1.749">ἧς οἷα τυτθὸν ̓Αμφίβαιος ἐκβράσας</TextUnit>
    <TextUnit id="749" loc="1.750">τῆς κηρύλου δάμαρτος ἀπτῆνα σπόρον</TextUnit>
    <TextUnit id="750" loc="1.751">αὐταῖς μεσόδμαις καὶ σὺν ἰκρίοις βαλεῖ</TextUnit>
    <TextUnit id="751" loc="1.752">πρὸς κῦμα δύπτην ἐμπεπλεγμένον κάλοις.</TextUnit>
    <TextUnit id="752" loc="1.753">πόντου δ' ἄυπνος ἐνσαρούμενος μυχοῖς,</TextUnit>
    <TextUnit id="753" loc="1.754">ἀστῷ σύνοικος Θρῃκίας ̓Ανθηδόνος</TextUnit>
    <TextUnit id="754" loc="1.755">ἔσται. παρ' ἄλλου δ' ἄλλος, ὡς πεύκης κλάδον,</TextUnit>
    <TextUnit id="755" loc="1.756">βύκτης στροβήσει φελλὸν ἐνθρώσκων πνοαῖς.</TextUnit>
    <TextUnit id="756" loc="1.757">μόλις δὲ Βύνης ἐκ παλιρροίας κακῆς</TextUnit>
    <TextUnit id="757" loc="1.758">ἄμπυξ σαώσει στέρνα δεδρυφαγμένον</TextUnit>
    <TextUnit id="758" loc="1.759">καἰ χεῖρας ἄκρας, αἷς κρεαγρεύτους πέτρας</TextUnit>
    <TextUnit id="759" loc="1.760">μάρπτων ἁλιβρώτοισιν αἱμαχθήσεται</TextUnit>
    <TextUnit id="760" loc="1.761">στόρθυγξι. νῆσον δ' εἰς Κρόνῳ στυγουμένην</TextUnit>
    <TextUnit id="761" loc="1.762">ἅρπην περάσας, μεζέων κρεανόμον,</TextUnit>
    <TextUnit id="762" loc="1.763">ἄχλαινος ἵκτης, πημάτων λυγρῶν κόπις,</TextUnit>
    <TextUnit id="763" loc="1.764">τὸν μυθοπλάστην ἐξυλακτήσει γόον,</TextUnit>
    <TextUnit id="764" loc="1.765">ἀρὰς τετικὼς τοῦ τυφλωθέντος δάκους.</TextUnit>
    <TextUnit id="765" loc="1.766">οὔπω μάλ', οὔπω: μὴ τοσόσδ' ὕπνος λάβοι</TextUnit>
    <TextUnit id="766" loc="1.767">λήθης Μέλανθον ἐγκλιθένθ' ̔Ιππηγέτην.</TextUnit>
    <TextUnit id="767" loc="1.768">ἥξει γάρ, ἥξει ναύλοχον ̔Ρείθρου σκέπας</TextUnit>
    <TextUnit id="768" loc="1.769">καὶ Νηρίτου πρηῶνας. ὄψεται δὲ πᾶν</TextUnit>
    <TextUnit id="769" loc="1.770">μέλαθρον ἄρδην ἐκ βάθρων ἀνάστατον</TextUnit>
    <TextUnit id="770" loc="1.771">μύκλοις γυναικόκλωψιν. ἡ δὲ βασσάρα</TextUnit>
    <TextUnit id="771" loc="1.772">σεμνῶς κασωρεύουσα κοιλανεῖ δόμους,</TextUnit>
    <TextUnit id="772" loc="1.773">θοίναισιν ὄλβον ἐκχέασα τλήμονος.</TextUnit>
    <TextUnit id="773" loc="1.774">αὐτὸς δὲ πλείω τῶν ἐπὶ Σκαιαῖς πόνους</TextUnit>
    <TextUnit id="774" loc="1.775">ἰδὼν μολοβρός, τλήσεται μὲν οἰκετῶν</TextUnit>
    <TextUnit id="775" loc="1.776">στυγνὰς ἀπειλὰς εὐλόφῳ νώτῳ φέρειν</TextUnit>
    <TextUnit id="776" loc="1.777">δέννοις κολασθείς, τλήσεται δὲ καὶ χερῶν</TextUnit>
    <TextUnit id="777" loc="1.778">πληγαῖς ὑπείκειν καὶ βολαῖσιν ὀστράκων.</TextUnit>
    <TextUnit id="778" loc="1.779">οὐ γὰρ ξέναι μάστιγες, ἀλλὰ δαψιλὴς</TextUnit>
    <TextUnit id="779" loc="1.780">σφραγὶς μενεῖ Θόαντος ἐν πλευραῖς ἔτι,</TextUnit>
    <TextUnit id="780" loc="1.781">λύγοισι τετρανθεῖσα, τὰς ὁ λυμεὼν</TextUnit>
    <TextUnit id="781" loc="1.782">ἐπεγκολάπτειν ἀστένακτος αἰνέσει,</TextUnit>
    <TextUnit id="782" loc="1.783">ἑκουσίαν σμώδιγγα προσμάσσων δομῇ,</TextUnit>
    <TextUnit id="783" loc="1.784">ὅπως παλεύσῃ δυσμενεῖς, κατασκόποις</TextUnit>
    <TextUnit id="784" loc="1.785">λώβαισι καὶ κλαυθμοῖσι φηλώσας πρόμον.</TextUnit>
    <TextUnit id="785" loc="1.786">ὃν Βομβυλείας κλιτὺς ἡ Τεμμικία</TextUnit>
    <TextUnit id="786" loc="1.787">ὕψιστον ἡμῖν πῆμ' ἐτέκνωσέν ποτε,</TextUnit>
    <TextUnit id="787" loc="1.788">μόνος πρὸς οἴκους ναυτίλων σωθεὶς τάλας.</TextUnit>
    <TextUnit id="788" loc="1.789">λοῖσθον δὲ καύηξ ὥστε κυμάτων δρομεύς,</TextUnit>
    <TextUnit id="789" loc="1.790">ὡς κόγχος ἅλμῃ πάντοθεν περιτριβείς,</TextUnit>
    <TextUnit id="790" loc="1.791">κτῆσίν τε θοίναις Πρωνίων λαφυστίαν</TextUnit>
    <TextUnit id="791" loc="1.792">πρὸς τῆς Λακαίνης αἰνοβακχεύτου κιχὠν,</TextUnit>
    <TextUnit id="792" loc="1.793">σῦφαρ θανεῖται πόντιον φυγὼν σκέπας</TextUnit>
    <TextUnit id="793" loc="1.794">κόραξ σὺν ὅπλοις Νηρίτων δρυμῶν πέλας.</TextUnit>
    <TextUnit id="794" loc="1.795">κτενεῖ δὲ τύψας πλευρὰ λοίγιος στόνυξ</TextUnit>
    <TextUnit id="795" loc="1.796">κέντρῳ δυσαλθὴς ἔλλοπος Σαρδωνικῆς.</TextUnit>
    <TextUnit id="796" loc="1.797">κέλωρ δὲ πατρὸς ἄρταμος κληθήσεται,</TextUnit>
    <TextUnit id="797" loc="1.798">̓Αχιλλέως δάμαρτος αὐτανέψιος.</TextUnit>
    <TextUnit id="798" loc="1.799">μάντιν δὲ νεκρὸν Εὐρυτὰν στέψει λεὼς</TextUnit>
    <TextUnit id="799" loc="1.800">ὅ τ' αἰπὺ ναίων Τραμπύας ἐδέθλιον,</TextUnit>
    <TextUnit id="800" loc="1.801">ἐν ᾗ ποτ' αὖθις ̔Ηρακλῆ φθίσει δράκων</TextUnit>
    <TextUnit id="801" loc="1.802">Τυμφαῖος ἐν θοίναισιν Αἰθίκων πρόμος,</TextUnit>
    <TextUnit id="802" loc="1.803">τὸν Αἰακοῦ τε κἀπὸ Περσέως, σπορᾶς</TextUnit>
    <TextUnit id="803" loc="1.804">καὶ Τημενείων οὐκ ἄπωθεν αἱμάτων.</TextUnit>
    <TextUnit id="804" loc="1.805">Πέργη δέ μιν θανόντα, Τυρσηνῶν ὄρος,</TextUnit>
    <TextUnit id="805" loc="1.806">ἐν Γορτυναίᾳ δέξεται πεφλεγμένον,</TextUnit>
    <TextUnit id="806" loc="1.807">ὅταν στενάζων κῆρας ἐκπνεύσῃ βίον</TextUnit>
    <TextUnit id="807" loc="1.808">παιδός τε καὶ δάμαρτος, ἣν κτείνας πόσις</TextUnit>
    <TextUnit id="808" loc="1.809">αὐτὸς πρὸς ̔́Αιδην δευτέραν ὁδὸν περᾷ,</TextUnit>
    <TextUnit id="809" loc="1.810">σφαγαῖς ἀδελφῆς ἠλοκισμένος δέρην,</TextUnit>
    <TextUnit id="810" loc="1.811">Γλαύκωνος ̓Αψύρτοιό τ' αὐτανεψίας.</TextUnit>
    <TextUnit id="811" loc="1.812">χὠ μὲν τοσούτων θῖνα πημάτων ἰδὼν</TextUnit>
    <TextUnit id="812" loc="1.813">ἄστρεπτον ̔́Αιδην δύσεται τὸ δεύτερον,</TextUnit>
    <TextUnit id="813" loc="1.814">γαληνὸν ἦμαρ οὔποτ' ἐν ζωῇ δρακών.</TextUnit>
    <TextUnit id="814" loc="1.815">ὦ σχέτλἰ , ὥς σοι κρεῖσσον ἦν μίμνειν πάτρᾳ</TextUnit>
    <TextUnit id="815" loc="1.816">βοηλατοῦντα καὶ τὸν ἐργάτην μύκλον</TextUnit>
    <TextUnit id="816" loc="1.817">κάνθων' ὑπὸ ζεύγλαισι μεσσαβοῦν ἔτι</TextUnit>
    <TextUnit id="817" loc="1.818">πλασταῖσι λύσσης μηχαναῖς οἰστρημένον</TextUnit>
    <TextUnit id="818" loc="1.819">ἢ τηλικῶνδε πεῖραν ὀτλῆσαι κακῶν.</TextUnit>
    <TextUnit id="819" loc="1.820">̔Ο δ' αἰνόλεκτρον ἁρπαγεῖσαν εὐνέτης</TextUnit>
    <TextUnit id="820" loc="1.821">πλᾶτιν ματεύων, κληδόνων πεπυσμένος,</TextUnit>
    <TextUnit id="821" loc="1.822">ποθῶν δὲ φάσμα πτηνὸν εἰς αἴθραν φυγόν,</TextUnit>
    <TextUnit id="822" loc="1.823">ποίους θαλάσσης οὐκ ἐρευνήσει μυχούς;</TextUnit>
    <TextUnit id="823" loc="1.824">ποίαν δὲ χέρσον οὐκ ἀνιχνεύσει μολών;</TextUnit>
    <TextUnit id="824" loc="1.825">ἐπόψεται μὲν πρῶτα Τυφῶνος σκοπάς,</TextUnit>
    <TextUnit id="825" loc="1.826">καὶ πέμπελον γραῦν μαρμαρουμένην δέμας,</TextUnit>
    <TextUnit id="826" loc="1.827">καὶ τὰς ̓Ερεμβῶν ναυβάταις ἠχθημένας</TextUnit>
    <TextUnit id="827" loc="1.828">προβλῆτας ἀκτάς. ὄψεται δὲ τλήμονος</TextUnit>
    <TextUnit id="828" loc="1.829">Μύρρας ἐρυμνὸν ἄστυ, τῆς μογοστόκους</TextUnit>
    <TextUnit id="829" loc="1.830">ὠδῖνας ἐξέλυσε δενδρώδης κλάδος,</TextUnit>
    <TextUnit id="830" loc="1.831">καὶ τὸν θεᾷ κλαυσθέντα Γαύαντος τάφον</TextUnit>
    <TextUnit id="831" loc="1.832">Σχοινῇδι μουσόφθαρτον ̓Αρέντᾳ Ξένῃ,</TextUnit>
    <TextUnit id="832" loc="1.833">κραντῆρι λευκῷ τόν ποτ' ἔκτανε πτέλας.</TextUnit>
    <TextUnit id="833" loc="1.834">ἐπόψεται δὲ τύρσιας Κηφηίδας</TextUnit>
    <TextUnit id="834" loc="1.835">καὶ Λαφρόου λακτίσμαθ' ̔Ερμαίου ποδὸς</TextUnit>
    <TextUnit id="835" loc="1.836">δισσάς τε πέτρας, κέπφος αἷς προσήλατο</TextUnit>
    <TextUnit id="836" loc="1.837">δαιτὸς χατίζων. ἀντὶ θηλείας δ' ἔβη</TextUnit>
    <TextUnit id="837" loc="1.838">τὸν χρυσόπατρον μόρφνον ἁρπάσας γνάθοις,</TextUnit>
    <TextUnit id="838" loc="1.839">τὸν ἡπατουργὸν ἄρσεν' ἀρβυλόπτερον.</TextUnit>
    <TextUnit id="839" loc="1.840">πεφήσεται δὲ τοῦ θεριστῆρος ξυρῷ</TextUnit>
    <TextUnit id="840" loc="1.841">φάλαινα δυσμίσητος ἐξινωμένη,</TextUnit>
    <TextUnit id="841" loc="1.842">ἱπποβρότους ὠδῖνας οἴξαντος τόκων</TextUnit>
    <TextUnit id="842" loc="1.843">τῆς δειρόπαιδος μαρμαρώπιδος γαλῆς:</TextUnit>
    <TextUnit id="843" loc="1.844">ὃς ζῳοπλαστῶν ἄνδρας ἐξ ἄκρου ποδὸς</TextUnit>
    <TextUnit id="844" loc="1.845">ἀγαλματώσας ἀμφελυτρώσει πέτρῳ,</TextUnit>
    <TextUnit id="845" loc="1.846">λαμπτηροκλέπτης τριπλανοῦς ποδηγίας.</TextUnit>
    <TextUnit id="846" loc="1.847">̓Επόψεται δὲ τοὺς θερειπότους γύας</TextUnit>
    <TextUnit id="847" loc="1.848">καὶ ῥεῖθρον ̓Ασβύσταο καὶ χαμευνάδας</TextUnit>
    <TextUnit id="848" loc="1.849">εὐνάς, δυσόδμοις θηρσὶ συγκοιμώμενος.</TextUnit>
    <TextUnit id="849" loc="1.850">καὶ πάντα τλήσεθ' οὕνεκ' Αἰγύας κυνὸς</TextUnit>
    <TextUnit id="850" loc="1.851">τῆς θηλύπαιδος καὶ τριάνορος κόρης.</TextUnit>
    <TextUnit id="851" loc="1.852">ἥξει δ' ἀλήτης εἰς ̓Ιαπύγων στρατόν,</TextUnit>
    <TextUnit id="852" loc="1.853">καὶ δῶρ' ἀνάψει παρθένῳ Σκυλητρίᾳ</TextUnit>
    <TextUnit id="853" loc="1.854">Ταμάσσιον κρατῆρα καὶ βοάγριον</TextUnit>
    <TextUnit id="854" loc="1.855">καὶ τὰς δάμαρτος ἀσκέρας εὐμάριδας.</TextUnit>
    <TextUnit id="855" loc="1.856">ἥξει δὲ Σῖριν καὶ Λακινίου μυχούς,</TextUnit>
    <TextUnit id="856" loc="1.857">ἐν οἷσι πόρτις ὄρχατον τεύξει θεᾷ</TextUnit>
    <TextUnit id="857" loc="1.858">̔Οπλοσμίᾳ φυτοῖσιν ἐξησκημένον.</TextUnit>
    <TextUnit id="858" loc="1.859">γυναιξὶ δ' ἔσται τεθμὸς ἐγχώροις ἀεὶ</TextUnit>
    <TextUnit id="859" loc="1.860">πενθεῖν τὸν εἰνάπηχυν Αἰακοῦ τρίτον</TextUnit>
    <TextUnit id="860" loc="1.861">καὶ Δωρίδος, πρηστῆρα δαΐου μάχης,</TextUnit>
    <TextUnit id="861" loc="1.862">καὶ μήτε χρυσῷ φαιδρὰ καλλύνειν ῥέθη,</TextUnit>
    <TextUnit id="862" loc="1.863">μήθ' ἁβροπήνους ἀμφιβάλλεσθαι πέπλους</TextUnit>
    <TextUnit id="863" loc="1.864">κάλχῃ φορυκτούς, οὕνεκεν θεᾷ θεὸς</TextUnit>
    <TextUnit id="864" loc="1.865">χέρσου μέγαν στόρθυγγα δωρεῖται κτίσαι.</TextUnit>
    <TextUnit id="865" loc="1.866">ἥξει δὲ ταύρου γυμνάδας κακοξένους</TextUnit>
    <TextUnit id="866" loc="1.867">πάλης κονίστρας, ὅν τε Κωλῶτις τεκνοῖ,</TextUnit>
    <TextUnit id="867" loc="1.868">̓Αλεντία κρείουσα Λογγούρου μυχῶν,</TextUnit>
    <TextUnit id="868" loc="1.869">̔́Αρπης Κρόνου πήδημα Καγχείας θ' ὕδωρ</TextUnit>
    <TextUnit id="869" loc="1.870">κάμψας, Γονοῦσάν τ' ἠδὲ Σικανῶν πλάκας,</TextUnit>
    <TextUnit id="870" loc="1.871">καὶ θηροχλαίνου σηκὸν ὠμηστοῦ λύκου,</TextUnit>
    <TextUnit id="871" loc="1.872">ὃν Κρηθέως ἄμναμος ὁρμίσας σκάφος</TextUnit>
    <TextUnit id="872" loc="1.873">ἔδειμε πεντήκοντα σὺν ναυηγέταις.</TextUnit>
    <TextUnit id="873" loc="1.874">κρόκαι δὲ Μινυῶν εὐλιπῆ στελγίσματα</TextUnit>
    <TextUnit id="874" loc="1.875">τηροῦσιν, ἅλμης οὐδὲ φοιβάζει κλύδων</TextUnit>
    <TextUnit id="875" loc="1.876">οὐδ' ὀμβρία σμήχουσα δηναιὸν νιφάς.</TextUnit>
    <TextUnit id="876" loc="1.877">ἄλλους δὲ θῖνες οἵ τε Ταυχείρων πέλας</TextUnit>
    <TextUnit id="877" loc="1.878">μύρμηκες αἰάζουσιν ἐκβεβρασμένους</TextUnit>
    <TextUnit id="878" loc="1.879">ἔρημον εἰς ̓́Ατλαντος οἰκητήριον</TextUnit>
    <TextUnit id="879" loc="1.880">θρυλιγμάτων δέρτροισι προσσεσηρότας:</TextUnit>
    <TextUnit id="880" loc="1.881">Μόψον Τιταιρώνειον ἔνθα ναυβάται</TextUnit>
    <TextUnit id="881" loc="1.882">θανόντα ταρχύσαντο, τυμβείαν δ' ὑπὲρ</TextUnit>
    <TextUnit id="882" loc="1.883">κρηπῖδ' ἀνεστήλωσαν ̓Αργῷου δορὸς</TextUnit>
    <TextUnit id="883" loc="1.884">κλασθὲν πέτευρον, νερτέρων κειμήλιον,</TextUnit>
    <TextUnit id="884" loc="1.885">Αὔσιγδα Κινύφειος ᾗ τέγγων ῥόος</TextUnit>
    <TextUnit id="885" loc="1.886">νασμοῖς λιπαίνει, τῷ δὲ Νηρέως γόνῳ</TextUnit>
    <TextUnit id="886" loc="1.887">Τρίτωνι Κολχὶς ὤπασεν δάνος γυνὴ</TextUnit>
    <TextUnit id="887" loc="1.888">χρυσῷ πλατὺν κρατῆρα κεκροτημένον,</TextUnit>
    <TextUnit id="888" loc="1.889">δείξαντι πλωτὴν οἶμον, ᾗ διὰ στενῶν</TextUnit>
    <TextUnit id="889" loc="1.890">μύρμων ἐνήσει Τῖφυς ἄθραυστον σκάφος.</TextUnit>
    <TextUnit id="890" loc="1.891">Γραικοὺς δὲ χώρας τουτάκις λαβεῖν κράτη</TextUnit>
    <TextUnit id="891" loc="1.892">θαλασσόπαις δίμορφος αὐδάζει θεός,</TextUnit>
    <TextUnit id="892" loc="1.893">ὅταν παλίμπουν δῶρον ἄγραυλος λεὼς</TextUnit>
    <TextUnit id="893" loc="1.894">̔́Ελλην' ὀρέξῃ νοσφίσας πάτρας Λίβυς.</TextUnit>
    <TextUnit id="894" loc="1.895">εὐζὰς δὲ δειμαίνοντες ̓Ασβύσται κτέαρ</TextUnit>
    <TextUnit id="895" loc="1.896">κρύψους' ἄφαντον ἐν χθονὸς νειροῖς μυχοῖς,</TextUnit>
    <TextUnit id="896" loc="1.897">ἐν ᾗ Κυφαίων δύσμορον στρατηλάτην</TextUnit>
    <TextUnit id="897" loc="1.898">ναύταις συνεκβράσουσι Βορραῖαι πνοαί,</TextUnit>
    <TextUnit id="898" loc="1.899">τόν τ' ἐκ Παλαύθρων ἔκγονον Τενθρηδόνος,</TextUnit>
    <TextUnit id="899" loc="1.900">̓Αμφρυσίων σκηπτοῦχον Εὐρυαμπίων,</TextUnit>
    <TextUnit id="900" loc="1.901">καὶ τὸν δυνάστην τοῦ πετρωθέντος λύκου</TextUnit>
    <TextUnit id="901" loc="1.902">ἀποινοδόρπου καὶ πάγων Τυμφρηστίων.</TextUnit>
    <TextUnit id="902" loc="1.903">ὧν οἱ μὲν Αἰγώνειαν ἄθλιοι πάτραν</TextUnit>
    <TextUnit id="903" loc="1.904">ποθοῦντες, οἱ δ' ̓Εχῖνον, οἱ δὲ Τίταρον</TextUnit>
    <TextUnit id="904" loc="1.905">̓͂Ιρόν τε καὶ Τρηχῖνα καὶ Περραιβικὴν</TextUnit>
    <TextUnit id="905" loc="1.906">Γόννον Φάλαννάν τ' ἠδ' ̓Ολοσσόνων γύας</TextUnit>
    <TextUnit id="906" loc="1.907">καὶ Κασταναίαν, ἀκτέριστον ἐν πέτραις</TextUnit>
    <TextUnit id="907" loc="1.908">αἰῶνα κωκύσουσιν ἠλοκισμένοι.</TextUnit>
    <TextUnit id="908" loc="1.909">ἄλλην δ' ἐπ' ἄλλῃ κῆρα κινήσει θεός,</TextUnit>
    <TextUnit id="909" loc="1.910">λυγρὴν πρὸ νόστου συμφορὰν δωρούμενος.</TextUnit>
    <TextUnit id="910" loc="1.911">τὸν δ' Αἰσάρου τε ῥεῖθρα καὶ βραχύπτολις</TextUnit>
    <TextUnit id="911" loc="1.912">Οἰνωτρίας γῆς κεγχρίνῃ βεβρωμένον</TextUnit>
    <TextUnit id="912" loc="1.913">Κρίμισα φιτροῦ δέξεται μιαιφόνον:</TextUnit>
    <TextUnit id="913" loc="1.914">αὐτὴ γὰρ ἄκραν ἄρδιν εὐθυνεῖ χεροῖν</TextUnit>
    <TextUnit id="914" loc="1.915">σάλπιγξ ἀποψάλλουσα Μαιώτην πλόκον:</TextUnit>
    <TextUnit id="915" loc="1.916">Δύρα παρ' ὄχθαις ὅς ποτε φλέξας θρασὺν</TextUnit>
    <TextUnit id="916" loc="1.917">λέοντα ῥαιβῷ χεῖρας ὥπλισε Σεύθῃ</TextUnit>
    <TextUnit id="917" loc="1.918">δράκοντ' ἀφύκτων γομφίων λυροκτύπῳ.</TextUnit>
    <TextUnit id="918" loc="1.919">Κρᾶθις δὲ τύμβους ὄψεται δεδουπότος,</TextUnit>
    <TextUnit id="919" loc="1.920">εὐρὰξ ̓Αλαίου Παταρέως ἀνακτόρων,</TextUnit>
    <TextUnit id="920" loc="1.921">Ναύαιθος ἔνθα πρὸς κλύδων' ἐρεύγεται.</TextUnit>
    <TextUnit id="921" loc="1.922">κτενοῦσι δ' αὐτὸν Αὔσονες Πελλήνιοι</TextUnit>
    <TextUnit id="922" loc="1.923">βοηδρομοῦντα Λινδίων στρατηλάταις,</TextUnit>
    <TextUnit id="923" loc="1.924">οὓς τῆλε Θερμύδρου τε Καρπάθου τ' ὀρῶν</TextUnit>
    <TextUnit id="924" loc="1.925">πλάνητας αἴθων Θρασκίας πέμψει κύων,</TextUnit>
    <TextUnit id="925" loc="1.926">ξένην ἐποικήσοντας ὀθνείαν χθόνα.</TextUnit>
    <TextUnit id="926" loc="1.927">ἐν δ' αὖ Μακάλλοις σηκὸν ἔγχωροι μέγαν</TextUnit>
    <TextUnit id="927" loc="1.928">ὑπὲρ τάφων δείμαντες, αἰανῆ θεὸν</TextUnit>
    <TextUnit id="928" loc="1.929">λοιβαῖσι κυδανοῦσι καὶ θύσθλοις βοῶν.</TextUnit>
    <TextUnit id="929" loc="1.930">ὁ δ' ἱπποτέκτων Λαγαρίας ἐν ἀγκάλαις,</TextUnit>
    <TextUnit id="930" loc="1.931">ἔγχος πεφρικὼς καὶ φάλαγγα θουρίαν,</TextUnit>
    <TextUnit id="931" loc="1.932">πατρῷον ὅρκον ἐκτίνων ψευδώμοτον,</TextUnit>
    <TextUnit id="932" loc="1.933">ὃν ἀμφὶ μήλων τῶν δορικτήτων τάλας</TextUnit>
    <TextUnit id="933" loc="1.934">πύργων Κομαιθοῦς συμπεφυρμένων στρατῷ</TextUnit>
    <TextUnit id="934" loc="1.935">στεργοξυνεύνων οὕνεκεν νυμφευμάτων</TextUnit>
    <TextUnit id="935" loc="1.936">̓Αλοῖτιν ἔτλη τὴν Κυδωνίαν Θρασὼ</TextUnit>
    <TextUnit id="936" loc="1.937">ὁρκωμοτῆσαι τόν τε Κρηστώνης θεὸν</TextUnit>
    <TextUnit id="937" loc="1.938">Κανδάον' ἤ Μάμερτον ὁπλίτην λύκον,</TextUnit>
    <TextUnit id="938" loc="1.939">ὁ μητρὸς ἐντὸς δελφύος στυγνὴν μάχην</TextUnit>
    <TextUnit id="939" loc="1.940">στήσας ἀραγμοῖς πρὸς κασίγνητον χεροῖν,</TextUnit>
    <TextUnit id="940" loc="1.941">οὔπω τὸ Τιτοῦς λαμπρὸν αὐγάζων φάος</TextUnit>
    <TextUnit id="941" loc="1.942">οὐδ' ἐκφυγὼν ὠδῖνας ἀλγεινὰς τόκων.</TextUnit>
    <TextUnit id="942" loc="1.943">τοιγὰρ πόποι φύξηλιν ἤνδρωσαν σπόρον,</TextUnit>
    <TextUnit id="943" loc="1.944">πύκτην μὲν ἐσθλόν, πτῶκα δ' ἐν κλόνῳ δορός,</TextUnit>
    <TextUnit id="944" loc="1.945">καὶ πλεῖστα τέχναις ὠφελήσαντα στρατόν:</TextUnit>
    <TextUnit id="945" loc="1.946">ὃς ἀμφὶ Κῖριν καὶ Κυλιστάνου γάνος</TextUnit>
    <TextUnit id="946" loc="1.947">ἔπηλυς οἴκους τῆλε νάσσεται πάτρας,</TextUnit>
    <TextUnit id="947" loc="1.948">τὰ δ' ἐργαλεῖα, τοῖσι τέτρηνας βρέτας</TextUnit>
    <TextUnit id="948" loc="1.949">τεύξει ποτ' ἐγχώροισι μέρμερον βλάβην,</TextUnit>
    <TextUnit id="949" loc="1.950">καθιερώσει Μυνδίας ἀνακτόροις.</TextUnit>
    <TextUnit id="950" loc="1.951">ἄλλοι δ' ἐνοικήσουσι Σικανῶν χθόνα,</TextUnit>
    <TextUnit id="951" loc="1.952">πλαγκτοὶ μολόντες, ἔνθα Λαυμέδων τριπλᾶς</TextUnit>
    <TextUnit id="952" loc="1.953">ναύταις ἔδωκε Φοινοδάμαντος κόρας,</TextUnit>
    <TextUnit id="953" loc="1.954">ταῖς κητοδόρποις συμφοραῖς δεδηγμένος,</TextUnit>
    <TextUnit id="954" loc="1.955">τηλοῦ προθεῖναι θηρσὶν ὠμησταῖς βορὰν</TextUnit>
    <TextUnit id="955" loc="1.956">μολόντας εἰς γῆν ἕσπερον Λαιστρυγόνων,</TextUnit>
    <TextUnit id="956" loc="1.957">ὅπου συνοικεῖ δαψιλὴς ἐρημία.</TextUnit>
    <TextUnit id="957" loc="1.958">αἱ δ' αὖ παλαιστοῦ μητέρος Ζηρυνθίας</TextUnit>
    <TextUnit id="958" loc="1.959">σηκὸν μέγαν δείμαντο, δωτίνην θεᾷ,</TextUnit>
    <TextUnit id="959" loc="1.960">μόρον φυγοῦσαι καὶ μονοικήτους ἕδρας,</TextUnit>
    <TextUnit id="960" loc="1.961">ὧν δὴ μίαν Κριμισός, ἰνδαλθεὶς κυνί,</TextUnit>
    <TextUnit id="961" loc="1.962">ἔζευξε λέκτροις ποταμός: ἡ δὲ δαίμονι</TextUnit>
    <TextUnit id="962" loc="1.963">τῷ θηρομίκτῳ σκύλακα γενναῖον τεκνοῖ,</TextUnit>
    <TextUnit id="963" loc="1.964">τρισσῶν συνοικιστῆρα καὶ κτίστην τόπων.</TextUnit>
    <TextUnit id="964" loc="1.965">ὃς δὴ ποδηγῶν πτόρθον ̓Αγχίσου νόθον</TextUnit>
    <TextUnit id="965" loc="1.966">ἄξει τρίδειρον νῆσον εἰς ληκτηρίαν,</TextUnit>
    <TextUnit id="966" loc="1.967">τῶν Δαρδανείων ἐκ τόπων ναυσθλούμενον.</TextUnit>
    <TextUnit id="967" loc="1.968">Αἰγέστα τλῆμον, σοὶ δὲ δαιμόνων φραδαῖς</TextUnit>
    <TextUnit id="968" loc="1.969">πένθος μέγιστον καὶ δι' αἰῶνος πάτρας</TextUnit>
    <TextUnit id="969" loc="1.970">ἔσται πυρὸς ῥιπαῖσιν ᾐθαλωμένης.</TextUnit>
    <TextUnit id="970" loc="1.971">μόνη δὲ πύργων δυστυχεῖς κατασκαφὰς</TextUnit>
    <TextUnit id="971" loc="1.972">νήπαυστον αἰάζουσα καὶ γοωμένη</TextUnit>
    <TextUnit id="972" loc="1.973">δαρὸν στενάξεις. πᾶς δὲ λυγαίαν λεὼς</TextUnit>
    <TextUnit id="973" loc="1.974">ἐσθῆτα προστρόπαιον ἐγχλαινούμενος</TextUnit>
    <TextUnit id="974" loc="1.975">αὐχμῷ πινώδης λυπρὸν ἀμπρεύσει βίον.</TextUnit>
    <TextUnit id="975" loc="1.976">κρατὸς δ' ἄκουρος νῶτα καλλυνεῖ φόβη,</TextUnit>
    <TextUnit id="976" loc="1.977">μνήμην παλαιῶν τημελοῦς' ὀδυρμάτων.</TextUnit>
    <TextUnit id="977" loc="1.978">πολλοὶ δὲ Σῖριν ἀμφὶ καὶ Λευταρνίαν</TextUnit>
    <TextUnit id="978" loc="1.979">ἄρουραν οἰκήσουσιν, ἔνθα δύσμορος</TextUnit>
    <TextUnit id="979" loc="1.980">Κάλχας ὀλύνθων Σισυφεὺς ἀνηρίθμων</TextUnit>
    <TextUnit id="980" loc="1.981">κεῖται, κάρα μάστιγι γογγύλῃ τυπείς,</TextUnit>
    <TextUnit id="981" loc="1.982">ῥείθροισιν ὠκὺς ἔνθα μύρεται Σίνις,</TextUnit>
    <TextUnit id="982" loc="1.983">ἄρδων βαθεῖαν Χωνίας παγκληρίαν.</TextUnit>
    <TextUnit id="983" loc="1.984">πόλιν δ' ὁμοίαν ̓Ιλίῳ δυσδαίμονες</TextUnit>
    <TextUnit id="984" loc="1.985">δείμαντες, ἀλγυνοῦσι Λαφρίαν κόρην</TextUnit>
    <TextUnit id="985" loc="1.986">σάλπιγγα, δῃώσαντες ἐν ναῷ θεᾶς</TextUnit>
    <TextUnit id="986" loc="1.987">τοὺς πρόσθ' ἔδεθλον Ξουθίδας ᾠκηκότας.</TextUnit>
    <TextUnit id="987" loc="1.988">γλήναις δ' ἄγαλμα ταῖς ἀναιμάτοις μύσει,</TextUnit>
    <TextUnit id="988" loc="1.989">στυγνὴν ̓Αχαιῶν εἰς ̓Ιάονας βλάβην</TextUnit>
    <TextUnit id="989" loc="1.990">λεῦσσον φόνον τ' ἔμφυλον ἀγραύλων λύκων,</TextUnit>
    <TextUnit id="990" loc="1.991">ὅταν θανὼν λῄταρχος ἱρείας σκύλαξ</TextUnit>
    <TextUnit id="991" loc="1.992">πρῶτος κελαινῷ βωμὸν αἱμάξῃ βρότῳ.</TextUnit>
    <TextUnit id="992" loc="1.993">ἄλλοι δὲ πρῶνας δυσβάτους Τυλησίους</TextUnit>
    <TextUnit id="993" loc="1.994">λίνου θ' ἁλισμήκτοιο δειραίαν ἄκραν</TextUnit>
    <TextUnit id="994" loc="1.995">̓Αμαζόνος σύγκληρον ἄρσονται πέδον,</TextUnit>
    <TextUnit id="995" loc="1.996">δούλης γυναικὸς ζεῦγλαν ἐνδεδεγμένοι,</TextUnit>
    <TextUnit id="996" loc="1.997">ἣν χαλκομίτρου θῆσσαν ὀτρηρῆς κόρης</TextUnit>
    <TextUnit id="997" loc="1.998">πλανῆτιν ἄξει κῦμα πρὸς ξένην χθόνα.</TextUnit>
    <TextUnit id="998" loc="1.999">ἧς ἐκπνεούσης λοῖσθον ὀφθαλμὸς τυπεὶς</TextUnit>
    <TextUnit id="999" loc="1.1000">πιθηκομόρφῳ πότμον Αἰτωλῷ φθόρῳ</TextUnit>
    <TextUnit id="1000" loc="1.1001">τεύξει τράφηκι φοινίῳ τετμημένῳ.</TextUnit>
    <TextUnit id="1001" loc="1.1002">Κροτωνιᾶται δ' ἄστυ πέρσουσίν ποτε</TextUnit>
    <TextUnit id="1002" loc="1.1003">̓Αμαζόνος, φθέρσαντες ἄτρομον κόρην</TextUnit>
    <TextUnit id="1003" loc="1.1004">Κλήτην, ἄνασσαν τῆς ἐπωνύμου πάτρας.</TextUnit>
    <TextUnit id="1004" loc="1.1005">πολλοὶ δὲ πρόσθεν γαῖαν ἐκ κείνης ὀδὰξ</TextUnit>
    <TextUnit id="1005" loc="1.1006">δάψουσι πρηνιχθέντες, οὐδ' ἄτερ πόνων</TextUnit>
    <TextUnit id="1006" loc="1.1007">πύργους διαρραίσουσι Λαυρήτης γόνοι.</TextUnit>
    <TextUnit id="1007" loc="1.1008">οἱ δ' αὖ Τέρειναν, ἔνθα μυδαίνει ποτοῖς</TextUnit>
    <TextUnit id="1008" loc="1.1009">̓Ωκίναρος γῆν, φοῖβον ἐκβράσσων ὕδωρ,</TextUnit>
    <TextUnit id="1009" loc="1.1010">ἄλῃ κατοικήσουσι κάμνοντες πικρᾷ.</TextUnit>
    <TextUnit id="1010" loc="1.1011">τὸν δ' αὖ τὰ δευτερεῖα καλλιστευμάτων</TextUnit>
    <TextUnit id="1011" loc="1.1012">λαβόντα, καὶ τὸν ἐκ Λυκορμαίων ποτῶν</TextUnit>
    <TextUnit id="1012" loc="1.1013">στρατηλάτην σῦν, καρτερὸν Γόργης τόκον,</TextUnit>
    <TextUnit id="1013" loc="1.1014">τῇ μὲν Λίβυσσαν ψάμμον ἄξουσι πνοαὶ</TextUnit>
    <TextUnit id="1014" loc="1.1015">Θρῇσσαι ποδωτοῖς ἐμφορούμεναι λίνοις,</TextUnit>
    <TextUnit id="1015" loc="1.1016">τῇ δ' ἐκ Λιβύσσης αὖθις ἐμπίπτων νότος</TextUnit>
    <TextUnit id="1016" loc="1.1017">εἰς ̓Αργυρίνους καὶ Κεραυνίων νάπας</TextUnit>
    <TextUnit id="1017" loc="1.1018">ἄξει βαρεῖ πρηστῆρι ποιμαίνων ἅλα.</TextUnit>
    <TextUnit id="1018" loc="1.1019">ἔνθα πλανήτην λυπρὸν ὄψονται βίον</TextUnit>
    <TextUnit id="1019" loc="1.1020">Λακμωνίου πίνοντες Αἴαντος ῥοάς.</TextUnit>
    <TextUnit id="1020" loc="1.1021">Κρᾶθις δὲ γείτων ἠδὲ Μυλάκων ὅροις</TextUnit>
    <TextUnit id="1021" loc="1.1022">χῶρος συνοίκους δέξεται Κόλχων Πόλαις,</TextUnit>
    <TextUnit id="1022" loc="1.1023">μαστῆρας οὓς θυγατρὸς ἔστειλεν βαρὺς</TextUnit>
    <TextUnit id="1023" loc="1.1024">Αἴας Κορίνθου τ' ἀρχός, Εἰδυίας πόσις,</TextUnit>
    <TextUnit id="1024" loc="1.1025">τὴν νυμφαγωγὸν ἐκκυνηγετῶν τρόπιν,</TextUnit>
    <TextUnit id="1025" loc="1.1026">οἳ πρὸς βαθεῖ νάσσαντο Διζηροῦ πόρῳ.</TextUnit>
    <TextUnit id="1026" loc="1.1027">ἄλλοι δὲ Μελίτην νῆσον ̓Οθρωνοῦ πέλας</TextUnit>
    <TextUnit id="1027" loc="1.1028">πλαγκτοὶ κατοικήσουσιν, ἣν πέριξ κλύδων</TextUnit>
    <TextUnit id="1028" loc="1.1029">ἔμπλην Παχύνου Σικανὸς προσμάσσεται,</TextUnit>
    <TextUnit id="1029" loc="1.1030">τοῦ Σισυφείου παιδὸς ὀχθηρὰν ἄκραν</TextUnit>
    <TextUnit id="1030" loc="1.1031">ἐπώνυμόν ποθ' ὑστέρῳ χρόνῳ γράφων</TextUnit>
    <TextUnit id="1031" loc="1.1032">κλεινόν θ' ἵδρυμα παρθένου Λογγάτιδος,</TextUnit>
    <TextUnit id="1032" loc="1.1033">̔́Ελωρος ἔνθα ψυχρὸν ἐκβάλλει ποτόν.</TextUnit>
    <TextUnit id="1033" loc="1.1034">Παπποκτόνος δ' ̓Οθρωνὸν οἰκήσει λύκος,</TextUnit>
    <TextUnit id="1034" loc="1.1035">τηλοῦ πατρῷα ῥεῖθρα Κοσκύνθου ποθῶν.</TextUnit>
    <TextUnit id="1035" loc="1.1036">ὃς ἐν θαλάσσῃ χοιράδων βεβὼς ἔπι</TextUnit>
    <TextUnit id="1036" loc="1.1037">ῥήτρας πολίταις τὰς στρατοπλώτους ἐρεῖ.</TextUnit>
    <TextUnit id="1037" loc="1.1038">χέρσου πατρῴας οὐ γὰρ ἂν φονῆ ποσὶ</TextUnit>
    <TextUnit id="1038" loc="1.1039">ψαῦσαι, μέγαν πλειῶνα μὴ πεφευγότα,</TextUnit>
    <TextUnit id="1039" loc="1.1040">δίκης ἐάσει τάρροθος Τελφουσία</TextUnit>
    <TextUnit id="1040" loc="1.1041">Λάδωνος ἀμφὶ ῥεῖθρα ναίουσα σκύλαξ.</TextUnit>
    <TextUnit id="1041" loc="1.1042">ὅθεν, πεφευγὼς ἑρπετῶν δεινὴν μάχην</TextUnit>
    <TextUnit id="1042" loc="1.1043">δρακοντομόρφων, εἰς ̓Αμαντίαν πόλιν</TextUnit>
    <TextUnit id="1043" loc="1.1044">πλώσει, πέλας δὲ γῆς ̓Ατιντάνων μολών,</TextUnit>
    <TextUnit id="1044" loc="1.1045">Πράκτιν παρ' αὐτὴν αἰπὺ νάσσεται λέπας,</TextUnit>
    <TextUnit id="1045" loc="1.1046">τοῦ Χαονίτου νᾶμα Πολυάνθους δρέπων.</TextUnit>
    <TextUnit id="1046" loc="1.1047">ὁ δ' Αὐσονείων ἄγχι Κάλχαντος τάφων,</TextUnit>
    <TextUnit id="1047" loc="1.1048">δυοῖν ἀδελφοῖν ἅτερος, ψευδηρίων</TextUnit>
    <TextUnit id="1048" loc="1.1049">ξένην ἐπ' ὀστέοισιν ὀγχήσει κόνιν.</TextUnit>
    <TextUnit id="1049" loc="1.1050">δοραῖς δὲ μήλων τύμβον ἐγκοιμωμένοις</TextUnit>
    <TextUnit id="1050" loc="1.1051">χρήσει καθ' ὕπνον πᾶσι νημερτῆ φάτιν,</TextUnit>
    <TextUnit id="1051" loc="1.1052">νόσων δ' ἀκεστὴς Δαυνίοις κληθήσεται,</TextUnit>
    <TextUnit id="1052" loc="1.1053">ὅταν κατικμαίνοντες ̓Αλθαίνου ῥοαῖς</TextUnit>
    <TextUnit id="1053" loc="1.1054">ἀρωγὸν αὐδήσωσιν ̓Ηπίου γόνον</TextUnit>
    <TextUnit id="1054" loc="1.1055">ἀστοῖσι καὶ ποίμναισι πρευμενῆ μολεῖν.</TextUnit>
    <TextUnit id="1055" loc="1.1056">ἔσται ποτὲ πρεσβεῦσιν Αἰτωλῶν φάος</TextUnit>
    <TextUnit id="1056" loc="1.1057">ἐκεῖ γοηρὸν καὶ πανέχθιστον φανέν,</TextUnit>
    <TextUnit id="1057" loc="1.1058">ὅταν Σαλάγγων γαῖαν ̓Αγγαίσων θ' ἕδη</TextUnit>
    <TextUnit id="1058" loc="1.1059">μολόντες αἰτίζωσι κοιράνου γύας,</TextUnit>
    <TextUnit id="1059" loc="1.1060">ἐσθλῆς ἀρούρης πῖαρ ἔγκληρον χθονός.</TextUnit>
    <TextUnit id="1060" loc="1.1061">τοὺς δ' εἰς ἐρεμνὸν ζῶντας ὠμησταὶ τάφον</TextUnit>
    <TextUnit id="1061" loc="1.1062">κρύψουσι κοίλης ἐν μυχοῖς διασφάγος.</TextUnit>
    <TextUnit id="1062" loc="1.1063">τοῖς δ' ἀκτέριστον σῆμα Δαυνῖται νεκρῶν</TextUnit>
    <TextUnit id="1063" loc="1.1064">στήσουσι χωστῷ τροχμάλῳ κατηρεφές,</TextUnit>
    <TextUnit id="1064" loc="1.1065">χώραν διδόντες, ἥν περ ἔχρῃζον λαβεῖν,</TextUnit>
    <TextUnit id="1065" loc="1.1066">τοῦ κρατοβρῶτος παιδὸς ἄτρεστου κάπρου.</TextUnit>
    <TextUnit id="1066" loc="1.1067">τῶν Ναυβολείων δ' εἰς Τέμεσσαν ἐγγόνων</TextUnit>
    <TextUnit id="1067" loc="1.1068">ναῦται καταβλώξουσιν, ἔνθα Λαμπέτης</TextUnit>
    <TextUnit id="1068" loc="1.1069">̔Ιππωνίου πρηῶνος εἰς Τηθὺν κέρας</TextUnit>
    <TextUnit id="1069" loc="1.1070">σκληρὸν νένευκεν. ἀντὶ δὲ Κρίσης ὅρων</TextUnit>
    <TextUnit id="1070" loc="1.1071">Κροτωνιᾶτιν ἀντίπορθμον αὔλακα</TextUnit>
    <TextUnit id="1071" loc="1.1072">βοῶν ἀροτρεύσουσιν ὁλκαίῳ πτερῷ,</TextUnit>
    <TextUnit id="1072" loc="1.1073">πάτραν Λίλαιαν κἀνεμωρείας πέδον</TextUnit>
    <TextUnit id="1073" loc="1.1074">ποθοῦντες ̓́Αμφισσάν τε καὶ κλεινὰς ̓́Αβας.</TextUnit>
    <TextUnit id="1074" loc="1.1075">Σήταια τλῆμον, σοὶ δὲ πρὸς πέτραις μόρος</TextUnit>
    <TextUnit id="1075" loc="1.1076">μίμνει δυσαίων, ἔνθα γυιούχοις πέδαις</TextUnit>
    <TextUnit id="1076" loc="1.1077">οἴκτιστα χαλκείῃσιν ὠργυιωμένη</TextUnit>
    <TextUnit id="1077" loc="1.1078">θανῇ, πυρὶ φλέξασα δεσποτῶν στόλον,</TextUnit>
    <TextUnit id="1078" loc="1.1079">ἔκβλητον αἰάζουσα Κράθιδος πέλας</TextUnit>
    <TextUnit id="1079" loc="1.1080">τόργοισιν αἰώρημα φοινίοις δέμας.</TextUnit>
    <TextUnit id="1080" loc="1.1081">σπιλὰς δ' ἐκείνη σῆς φερώνυμος τύχης</TextUnit>
    <TextUnit id="1081" loc="1.1082">πόντον προσαυγάζουσα φημισθήσεται.</TextUnit>
    <TextUnit id="1082" loc="1.1083">οἱ δ' αὖ Πελασγῶν ἀμφὶ Μέμβλητος ῥοὰς</TextUnit>
    <TextUnit id="1083" loc="1.1084">νῆσόν τε Κερνεᾶτιν ἐκπεπλωκότες</TextUnit>
    <TextUnit id="1084" loc="1.1085">ὑπὲρ πόρον Τυρσηνὸν ἐν Λαμητίαις</TextUnit>
    <TextUnit id="1085" loc="1.1086">δίναισιν οἰκήσουσι Λευκανῶν πλάκας.</TextUnit>
    <TextUnit id="1086" loc="1.1087">καὶ τοὺς μὲν ἄλγη ποικίλαι τε συμφοραὶ</TextUnit>
    <TextUnit id="1087" loc="1.1088">ἄνοστον αἰάζοντας ἕξουσιν τύχην</TextUnit>
    <TextUnit id="1088" loc="1.1089">ἐμῶν ἕκατι δυσγάμων ῥυσταγμάτων</TextUnit>
    <TextUnit id="1089" loc="1.1090">Οὐδ' οἱ χρόνῳ μολόντες ἀσπαστῶς δόμους</TextUnit>
    <TextUnit id="1090" loc="1.1091">εὐκταῖον ἐκλάμψουσι θυμάτων σέλας,</TextUnit>
    <TextUnit id="1091" loc="1.1092">χάριν τίνοντες Κερδύλᾳ Λαρυνθίῳ.</TextUnit>
    <TextUnit id="1092" loc="1.1093">τοιαῖσδ' ἐχῖνος μηχαναῖς οἰκοφθορῶν</TextUnit>
    <TextUnit id="1093" loc="1.1094">παραιολίξει τὰς ἀλεκτόρων πικρὰς</TextUnit>
    <TextUnit id="1094" loc="1.1095">στεγανόμους ὄρνιθας. οὐδὲ ναυφάγοι</TextUnit>
    <TextUnit id="1095" loc="1.1096">λήξουσι πένθους δυσμενεῖς φρυκτωρίαι</TextUnit>
    <TextUnit id="1096" loc="1.1097">πτόρθου διαρραισθέντος, ὃν νεοσκαφὲς</TextUnit>
    <TextUnit id="1097" loc="1.1098">κρύψει ποτ' ἐν κλήροισι Μηδύμνης στέγος.</TextUnit>
    <TextUnit id="1098" loc="1.1099">ὁ μὲν γὰρ ἀμφὶ χύτλα τὰς δυσεξόδους</TextUnit>
    <TextUnit id="1099" loc="1.1100">ζητῶν κελεύθους αὐχενιστῆρος βρόχου</TextUnit>
    <TextUnit id="1100" loc="1.1101">ἐν ἀμφιβλήστρῳ συντεταργανωμένος</TextUnit>
    <TextUnit id="1101" loc="1.1102">τυφλαῖς ματεύσει χερσὶ κροσσωτοὺς ῥαφάς.</TextUnit>
    <TextUnit id="1102" loc="1.1103">θερμὴν δ' ὑπαὶ λουτρῶνος ἀρνεύων στέγην</TextUnit>
    <TextUnit id="1103" loc="1.1104">τιβῆνα καὶ κύπελλον ἐγκάρῳ ῥανεῖ,</TextUnit>
    <TextUnit id="1104" loc="1.1105">τυπεὶς σκεπάρνῳ κόγχον εὐθήκτῳ μέσον.</TextUnit>
    <TextUnit id="1105" loc="1.1106">οἰκτρὰ δέ πέμφιξ Ταίναρον πτερύξεται,</TextUnit>
    <TextUnit id="1106" loc="1.1107">λυπρὰν λεαίνης εἰσιδοῦς' οἰκουρίαν.</TextUnit>
    <TextUnit id="1107" loc="1.1108">ἐγὼ δὲ δροίτης ἄγχι κείσομαι πέδῳ,</TextUnit>
    <TextUnit id="1108" loc="1.1109">Χαλυβδικῷ κνώδοντι συντεθραυσμένη,</TextUnit>
    <TextUnit id="1109" loc="1.1110">ἐπεί με, πεύκης πρέμνον ἢ στύπος δρυὸς</TextUnit>
    <TextUnit id="1110" loc="1.1111">ὅπως τις ὑλοκουρὸς ἐργάτης ὀρεύς,</TextUnit>
    <TextUnit id="1111" loc="1.1112">ῥήξει πλατὺν τένοντα καὶ μετάφρενον,</TextUnit>
    <TextUnit id="1112" loc="1.1113">καὶ πᾶν λακίζους' ἐν φοναῖς ψυχρὸν δέμας</TextUnit>
    <TextUnit id="1113" loc="1.1114">δράκαινα διψὰς κἀπιβᾶς' ἐπ' αὐχένος</TextUnit>
    <TextUnit id="1114" loc="1.1115">πλήσει γέμοντα θυμὸν ἀγρίας χολῆς,</TextUnit>
    <TextUnit id="1115" loc="1.1116">ὡς κλεψίνυμφον κοὐ δορίκτητον γέρας</TextUnit>
    <TextUnit id="1116" loc="1.1117">δύσζηλος ἀστέμβακτα τιμωρουμένη.</TextUnit>
    <TextUnit id="1117" loc="1.1118">βοῶσα δ' οὐ κλύοντα δεσπότην πόσιν</TextUnit>
    <TextUnit id="1118" loc="1.1119">θεύσω κατ' ἴχνος ἠνεμωμένη πτεροῖς.</TextUnit>
    <TextUnit id="1119" loc="1.1120">σκύμνος δὲ πατρὸς κῆρα μαστεύων φόνου</TextUnit>
    <TextUnit id="1120" loc="1.1121">εἰς σπλάγχν' ἐχίδνης αὐτόχειρ βάψει ξίφος,</TextUnit>
    <TextUnit id="1121" loc="1.1122">κακὸν μίασμ' ἔμφυλον ἀλθαίνων κακῷ.</TextUnit>
    <TextUnit id="1122" loc="1.1123">ἐμὸς δ' ἀκοίτης, δμωίδος νύμφης ἄναξ,</TextUnit>
    <TextUnit id="1123" loc="1.1124">Ζεὺς Σπαρτιάταις αἱμύλοις κληθήσεται,</TextUnit>
    <TextUnit id="1124" loc="1.1125">τιμὰς μεγίστας Οἰβάλου τέκνοις λαχών.</TextUnit>
    <TextUnit id="1125" loc="1.1126">οὐ μὴν ἐμὸν νώνυμνον ἀνθρώποις σέβας</TextUnit>
    <TextUnit id="1126" loc="1.1127">ἔσται, μαρανθὲν αὖθι ληθαίῳ σκότῳ.</TextUnit>
    <TextUnit id="1127" loc="1.1128">ναὸν δέ μοι τεύξουσι Δαυνίων ἄκροι</TextUnit>
    <TextUnit id="1128" loc="1.1129">Σάλπης παρ' ὄχθαις, οἵ τε Δάρδανον πόλιν</TextUnit>
    <TextUnit id="1129" loc="1.1130">ναίουσι, λίμνης ἀγχιτέρμονες ποτῶν.</TextUnit>
    <TextUnit id="1130" loc="1.1131">κοῦραι δὲ παρθένειον ἐκφυγεῖν ζυγὸν</TextUnit>
    <TextUnit id="1131" loc="1.1132">ὅταν θέλωσι, νυμφίους ἀρνούμεναι</TextUnit>
    <TextUnit id="1132" loc="1.1133">τοὺς ̔Εκτορείοις ἠγλαϊσμένους κόμαις,</TextUnit>
    <TextUnit id="1133" loc="1.1134">μορφῆς ἔχοντας σίφλον ἢ μῶμαρ γένους,</TextUnit>
    <TextUnit id="1134" loc="1.1135">ἐμὸν περιπτύξουσιν ὠλέναις βρέτας,</TextUnit>
    <TextUnit id="1135" loc="1.1136">ἄλκαρ μέγιστον κτώμεναι νυμφευμάτων,</TextUnit>
    <TextUnit id="1136" loc="1.1137">̓Ερινύων ἐσθῆτα καὶ ῥέθους βαφὰς</TextUnit>
    <TextUnit id="1137" loc="1.1138">πεπαμέναι θρόνοισι φαρμακτηρίοις.</TextUnit>
    <TextUnit id="1138" loc="1.1139">κείναις ἐγὼ δηναιὸν ἄφθιτος θεὰ</TextUnit>
    <TextUnit id="1139" loc="1.1140">ῥαβδηφόροις γυναιξὶν αὐδηθήσομαι.</TextUnit>
    <TextUnit id="1140" loc="1.1141">πένθος δὲ πολλαῖς παρθένων τητωμέναις</TextUnit>
    <TextUnit id="1141" loc="1.1142">τεύξω γυναιξὶν αὖθις, αἳ στρατηλάτην</TextUnit>
    <TextUnit id="1142" loc="1.1143">ἀθεσμόλεκτρον, Κύπριδος λῃστὴν θεᾶς,</TextUnit>
    <TextUnit id="1143" loc="1.1144">δαρὸν στένουσαι, κλῆρον εἰς ἀνάρσιον</TextUnit>
    <TextUnit id="1144" loc="1.1145">πέμψουσι παῖδας ἐστερημένας γάμων.</TextUnit>
    <TextUnit id="1145" loc="1.1146">Λάρυμνα, καὶ Σπερχειέ, καὶ Βοάγριε,</TextUnit>
    <TextUnit id="1146" loc="1.1147">καὶ Κῦνε, καὶ Σκάρψεια, καὶ Φαλωριάς,</TextUnit>
    <TextUnit id="1147" loc="1.1148">καὶ Ναρύκειον ἄστυ, καὶ Θρονίτιδες</TextUnit>
    <TextUnit id="1148" loc="1.1149">Λοκρῶν ἀγυιαί, καὶ Πυρωναῖαι νάπαι,</TextUnit>
    <TextUnit id="1149" loc="1.1150">καὶ πᾶς ̔Οδοιδόκειος ̓Ιλέως δόμος,</TextUnit>
    <TextUnit id="1150" loc="1.1151">ὑμεῖς ἐμῶν ἕκατι δυσσεβῶν γάμων</TextUnit>
    <TextUnit id="1151" loc="1.1152">ποινὰς Γυγαίᾳ τίσετ' ̓Αγρίσκᾳ θεᾷ,</TextUnit>
    <TextUnit id="1152" loc="1.1153">τὸν χιλίωρον τὰς ἀνυμφεύτους χρόνον</TextUnit>
    <TextUnit id="1153" loc="1.1154">πάλου βραβείαις γηροβοσκοῦσαι κόρας.</TextUnit>
    <TextUnit id="1154" loc="1.1155">αἷς ἀκτέριστος ἐν ξένῃ ξέναις τάφος</TextUnit>
    <TextUnit id="1155" loc="1.1156">ψάμμῳ κλύδωνος λυπρὸς ἐκκλυσθήσεται,</TextUnit>
    <TextUnit id="1156" loc="1.1157">φυτοῖς ἀκάρποις γυῖα συμφλέξας ὅταν</TextUnit>
    <TextUnit id="1157" loc="1.1158">̔́Ηφαιστος εἰς θάλασσαν ἐκβράσῃ σποδὸν</TextUnit>
    <TextUnit id="1158" loc="1.1159">τῆς ἐκ λόφων Τράρωνος ἐφθιτωμένης.</TextUnit>
    <TextUnit id="1159" loc="1.1160">ἄλλαι δὲ νύκτωρ ταῖς θανουμέναις ἴσαι</TextUnit>
    <TextUnit id="1160" loc="1.1161">Σιθῶνος εἰς θυγατρὸς ἵξονται γύας,</TextUnit>
    <TextUnit id="1161" loc="1.1162">λαθραῖα κἀκκέλευθα παπταλώμεναι,</TextUnit>
    <TextUnit id="1162" loc="1.1163">ἕως ἂν εἰσθρέξωσιν ̓Αμφείρας δόμους</TextUnit>
    <TextUnit id="1163" loc="1.1164">λιταῖς Σθένειαν ἵκτιδες γουνούμεναι.</TextUnit>
    <TextUnit id="1164" loc="1.1165">θεᾶς δ' ὀφελτρεύσουσι κοσμοῦσαι πέδον,</TextUnit>
    <TextUnit id="1165" loc="1.1166">δρόσῳ τε φοιβάσουσιν, ἀστεργῆ χόλον</TextUnit>
    <TextUnit id="1166" loc="1.1167">ἀστῶν φυγοῦσαι. πᾶς γὰρ ̓Ιλιεὺς ἀνὴρ</TextUnit>
    <TextUnit id="1167" loc="1.1168">κόρας δοκεύσει, πέτρον ἐν χεροῖν ἔχων,</TextUnit>
    <TextUnit id="1168" loc="1.1169">ἢ φάσγανον κελαινόν, ἢ ταυροκτόνον</TextUnit>
    <TextUnit id="1169" loc="1.1170">στερρὰν κύβηλιν, ἢ Φαλακραῖον κλάδον,</TextUnit>
    <TextUnit id="1170" loc="1.1171">μαιμῶν κορέσσαι χεῖρα διψῶσαν φόνου.</TextUnit>
    <TextUnit id="1171" loc="1.1172">δῆμος δ' ἀνατεὶ τὸν κτανόντ' ἐπαινέσει,</TextUnit>
    <TextUnit id="1172" loc="1.1173">τεθμῷ χαράξας, τοὐπιλώβητον γένος.</TextUnit>
    <TextUnit id="1173" loc="1.1174">ὦ μῆτερ, ὦ δύσμητερ, οὐδὲ σὸν κλέος</TextUnit>
    <TextUnit id="1174" loc="1.1175">ἄπυστον ἔσται, Περσέως δὲ παρθένος</TextUnit>
    <TextUnit id="1175" loc="1.1176">Βριμὼ Τρίμορφος θήσεταί ς' ἑπωπίδα</TextUnit>
    <TextUnit id="1176" loc="1.1177">κλαγγαῖσι ταρμύσσουσαν ἐννύχοις βροτούς,</TextUnit>
    <TextUnit id="1177" loc="1.1178">ὅσοι μεδούσης Στρυμόνος Ζηρυνθίας</TextUnit>
    <TextUnit id="1178" loc="1.1179">δείκηλα μὴ σέβουσι λαμπαδουχίαις,</TextUnit>
    <TextUnit id="1179" loc="1.1180">θύσθλοις Φεραίαν ἐξακεύμενοι θεάν.</TextUnit>
    <TextUnit id="1180" loc="1.1181">ψευδήριον δὲ νησιωτικὸς στόνυξ</TextUnit>
    <TextUnit id="1181" loc="1.1182">Πάχυνος ἕξει σεμνὸν ἐξ ὀνειράτων</TextUnit>
    <TextUnit id="1182" loc="1.1183">ταῖς δεσποτείαις ὠλέναις ὠγκωμένον</TextUnit>
    <TextUnit id="1183" loc="1.1184">ῥείθρων ̔Ελώρου πρόσθεν ἐκτερισμένης:</TextUnit>
    <TextUnit id="1184" loc="1.1185">ὃς δὴ παρ' ἀκταῖς τλήμονος ῥανεῖ χοάς,</TextUnit>
    <TextUnit id="1185" loc="1.1186">τριαύχενος μήνιμα δειμαίνων θεᾶς,</TextUnit>
    <TextUnit id="1186" loc="1.1187">λευστῆρα πρῶτον οὕνεκεν ῥίψας πέτρον</TextUnit>
    <TextUnit id="1187" loc="1.1188">̔́Αιδῃ κελαινῶν θυμάτων ἀπάρξεται.</TextUnit>
    <TextUnit id="1188" loc="1.1189">σὺ δ', ὦ ξύναιμε, πλεῖστον ἐξ ἐμῆς φρενὸς</TextUnit>
    <TextUnit id="1189" loc="1.1190">στερχθείς, μελάθρων ἕρμα καὶ πάτρας ὅλης,</TextUnit>
    <TextUnit id="1190" loc="1.1191">οὐκ εἰς κενὸν κρηπῖδα φοινίξεις φόνῳ</TextUnit>
    <TextUnit id="1191" loc="1.1192">ταύρων, ἄνακτι τῶν ̓Οφίωνος θρόνων</TextUnit>
    <TextUnit id="1192" loc="1.1193">πλείστας ἀπαρχὰς θυμάτων δωρούμενος.</TextUnit>
    <TextUnit id="1193" loc="1.1194">ἀλλ' ἄξεταί σε πρὸς γενεθλίαν πλάκα</TextUnit>
    <TextUnit id="1194" loc="1.1195">τὴν ἐξόχως Γραικοῖσιν ἐξυμνημένην,</TextUnit>
    <TextUnit id="1195" loc="1.1196">ὅπου σφε μήτηρ ἡ πάλης ἐμπείραμος</TextUnit>
    <TextUnit id="1196" loc="1.1197">τὴν πρόσθ' ἄνασσαν ἐμβαλοῦσα Ταρτάρῳ</TextUnit>
    <TextUnit id="1197" loc="1.1198">ὠδῖνας ἐξέλυσε λαθραίας γονῆς,</TextUnit>
    <TextUnit id="1198" loc="1.1199">τὰς παιδοβρώτους ἐκφυγοῦς' ὁμευνέτου</TextUnit>
    <TextUnit id="1199" loc="1.1200">θοίνας ἀσέπτους, οὐδ' ἐπίανεν βορᾷ</TextUnit>
    <TextUnit id="1200" loc="1.1201">νηδύν, τὸν ἀντίποινον ἐγμάψας πέτρον,</TextUnit>
    <TextUnit id="1201" loc="1.1202">ἐν γυιοκόλλοις σπαργάνοις εἰλημένον,</TextUnit>
    <TextUnit id="1202" loc="1.1203">τύμβος γεγὼς Κένταυρος ὠμόφρων σπορᾶς.</TextUnit>
    <TextUnit id="1203" loc="1.1204">νήσοις δὲ μακάρων ἐγκατοικήσεις μέγας</TextUnit>
    <TextUnit id="1204" loc="1.1205">ἥρως, ἀρωγὸς λοιμικῶν τοξευμάτων,</TextUnit>
    <TextUnit id="1205" loc="1.1206">ὅπου σε πεισθεὶς ̓Ωγύγου σπαρτὸς λεὼς</TextUnit>
    <TextUnit id="1206" loc="1.1207">χρησμοῖς ̓Ιατροῦ Λεψίου Τερμινθέως</TextUnit>
    <TextUnit id="1207" loc="1.1208">ἐξ ̓Οφρυνείων ἠρίων ἀνειρύσας</TextUnit>
    <TextUnit id="1208" loc="1.1209">ἄξει Καλύδνου τύρσιν ̓Αόνων τε γῆν</TextUnit>
    <TextUnit id="1209" loc="1.1210">σωτῆρ', ὅταν κάμνωσιν ὁπλίτῃ στρατῷ</TextUnit>
    <TextUnit id="1210" loc="1.1211">πέρθοντι χώραν Τηνέρου τ' ἀνάκτορα.</TextUnit>
    <TextUnit id="1211" loc="1.1212">κλέος δὲ σὸν μέγιστον ̓Εκτήνων πρόμοι</TextUnit>
    <TextUnit id="1212" loc="1.1213">λοιβαῖσι κυδανοῦσιν ἀφθίτοις ἴσον.</TextUnit>
    <TextUnit id="1213" loc="1.1214">ἥξει δὲ Κνωσσὸν κἀπὶ Γόρτυνος δόμους</TextUnit>
    <TextUnit id="1214" loc="1.1215">τοὐμὸν ταλαίνης πῆμα, πᾶς δ' ἀνάστατος</TextUnit>
    <TextUnit id="1215" loc="1.1216">ἔσται στρατηγῶν οἶκος. οὐ γάρ ἥσυχος</TextUnit>
    <TextUnit id="1216" loc="1.1217">πορκεὺς δίκωπον σέλμα ναυστολῶν ἐλᾷ,</TextUnit>
    <TextUnit id="1217" loc="1.1218">Λεῦκον στροβήσων φύλακα τῆς μοναρχίας,</TextUnit>
    <TextUnit id="1218" loc="1.1219">ψυδραῖσί τε ἔχθραν μηχαναῖς ἀναπλέκων.</TextUnit>
    <TextUnit id="1219" loc="1.1220">ὃς οὔτε τέκνων φείσετ' οὔτε συγγάμου</TextUnit>
    <TextUnit id="1220" loc="1.1221">Μήδας δάμαρτος, ἠγριωμένος φρένας,</TextUnit>
    <TextUnit id="1221" loc="1.1222">οὐ Κλεισιθήρας θυγατρός, ἧς πατὴρ λέχος</TextUnit>
    <TextUnit id="1222" loc="1.1223">θρεπτῷ δράκοντι συγκαταινέσει πικρόν.</TextUnit>
    <TextUnit id="1223" loc="1.1224">πάντας δ' ἀνάγνοις χερσὶν ναῷ κτενεῖ,</TextUnit>
    <TextUnit id="1224" loc="1.1225">λώβαισιν αἰκισθέντας ̓Ογκαίου βόθρου.</TextUnit>
    <TextUnit id="1225" loc="1.1226">γένους δὲ πάππων τῶν ἐμῶν αὖθις κλέος</TextUnit>
    <TextUnit id="1226" loc="1.1227">μέγιστον αὐξήσουσιν ἄμναμοί ποτε,</TextUnit>
    <TextUnit id="1227" loc="1.1228">αἰχμαῖς τὸ πρωτόλειον ἄραντες στέφος,</TextUnit>
    <TextUnit id="1228" loc="1.1229">γῆς καὶ θαλάσσης σκῆπτρα καὶ μοναρχίαν</TextUnit>
    <TextUnit id="1229" loc="1.1230">λαβόντες. οὐδ' ἄμνηστον, ἀθλία πατρίς,</TextUnit>
    <TextUnit id="1230" loc="1.1231">κῦδος μαρανθὲν ἐγκατακρύψεις ζόφῳ.</TextUnit>
    <TextUnit id="1231" loc="1.1232">τοιούσδ' ἐμός τις σύγγονος λείψει διπλοῦς</TextUnit>
    <TextUnit id="1232" loc="1.1233">σκύμνους λέοντας, ἔξοχον ῥώμῃ γένος,</TextUnit>
    <TextUnit id="1233" loc="1.1234">ὁ Καστνίας τε τῆς τε Χειράδος γόνος,</TextUnit>
    <TextUnit id="1234" loc="1.1235">βουλαῖς ἄριστος, οὐδ' ὀνοστός ἐν μάχαις.</TextUnit>
    <TextUnit id="1235" loc="1.1236">ὃς πρῶτα μέν ̔Ραίκηλον οἰκήσει μολών,</TextUnit>
    <TextUnit id="1236" loc="1.1237">κισσοῦ παρ' αἰπὺν πρῶνα καὶ Λαφυστίας</TextUnit>
    <TextUnit id="1237" loc="1.1238">κερασφόρους γυναῖκας. ἐκ δ' ̓Αλμωπίας</TextUnit>
    <TextUnit id="1238" loc="1.1239">πάλιμπλανήτην δέξεται Τυρσηνία</TextUnit>
    <TextUnit id="1239" loc="1.1240">Λιγγεύς τε θερμῶν ῥεῖθρον ἐκβράσσων ποτῶν,</TextUnit>
    <TextUnit id="1240" loc="1.1241">καὶ Πῖς' ̓Αγύλλης θ' αἱ πολύρρηνοι νάπαι.</TextUnit>
    <TextUnit id="1241" loc="1.1242">σὺν δέ σφι μίξει φίλιον ἐχθρὸς ὢν στρατόν,</TextUnit>
    <TextUnit id="1242" loc="1.1243">ὅρκοις κρατήσας καὶ λιταῖς γουνασμάτων</TextUnit>
    <TextUnit id="1243" loc="1.1244">νάνος, πλάναισι πάντ' ἐρευνήσας μυχὸν</TextUnit>
    <TextUnit id="1244" loc="1.1245">ἁλός τε καὶ γῆς. σὺν δὲ δίπτυχοι τόκοι</TextUnit>
    <TextUnit id="1245" loc="1.1246">Μυσῶν ἄνακτος, οὗ ποτ' Οἰκουρὸς δόρυ</TextUnit>
    <TextUnit id="1246" loc="1.1247">γνάμψει Θέοινος, γυῖα συνδήσας λύγοις,</TextUnit>
    <TextUnit id="1247" loc="1.1248">Τάρχων τε καὶ Τυρσηνός, αἴθωνες λύκοι,</TextUnit>
    <TextUnit id="1248" loc="1.1249">τῶν ̔Ηρακλείων ἐκγεγῶτες αἱμάτων.</TextUnit>
    <TextUnit id="1249" loc="1.1250">ἔνθα τράπεζαν εἰδάτων πλήρη κιχών,</TextUnit>
    <TextUnit id="1250" loc="1.1251">τὴν ὕστερον βρωθεῖσαν ἐξ ὀπαόνων,</TextUnit>
    <TextUnit id="1251" loc="1.1252">μνήμην παλαιῶν λήψεται θεσπισμάτων.</TextUnit>
    <TextUnit id="1252" loc="1.1253">κτίσει δὲ χώραν ἐν τόποις Βορειγόνων</TextUnit>
    <TextUnit id="1253" loc="1.1254">ὑπὲρ Λατίνους Δαυνίους τ' ᾠκισμένην,</TextUnit>
    <TextUnit id="1254" loc="1.1255">πύργους τριάκοντ', ἐξαριθμήσας γονὰς</TextUnit>
    <TextUnit id="1255" loc="1.1256">συὸς κελαινῆς, ἣν ἀπ' ̓Ιδαίων λόφων</TextUnit>
    <TextUnit id="1256" loc="1.1257">καὶ Δαρδανείων ἐκ τόπων ναυσθλώσεται,</TextUnit>
    <TextUnit id="1257" loc="1.1258">ἰσηρίθμων θρέπτειραν ἐν τόκοις κάπρων:</TextUnit>
    <TextUnit id="1258" loc="1.1259">ἧς καὶ πόλει δείκηλον ἀνθήσει μιᾷ</TextUnit>
    <TextUnit id="1259" loc="1.1260">χαλκῷ τυπώσας καὶ τέκνων γλαγοτρόφων.</TextUnit>
    <TextUnit id="1260" loc="1.1261">δείμας δὲ σηκὸν Μυνδίᾳ Παλληνίδι,</TextUnit>
    <TextUnit id="1261" loc="1.1262">πατρῷ̓ ἀγάλματ' ἐγκατοικεῖ θεῶν.</TextUnit>
    <TextUnit id="1262" loc="1.1263">ἃ δή, παρώσας καὶ δάμαρτα καὶ τέκνα</TextUnit>
    <TextUnit id="1263" loc="1.1264">καὶ κτῆσιν ἄλλην ὀμπνίαν κειμηλίων,</TextUnit>
    <TextUnit id="1264" loc="1.1265">σὺν τῷ γεραιῷ πατρὶ πρεσβειώσεται,</TextUnit>
    <TextUnit id="1265" loc="1.1266">πέπλοις περισχών, ἦμος αἰχμηταὶ κύνες,</TextUnit>
    <TextUnit id="1266" loc="1.1267">τὰ πάντα πάτρας συλλαφύξαντες πάλῳ,</TextUnit>
    <TextUnit id="1267" loc="1.1268">τούτῳ μόνῳ πόρωσιν αἵρεσιν, δόμων</TextUnit>
    <TextUnit id="1268" loc="1.1269">λαβεῖν ὅ χρῄζει κἀπενέγκασθαι δάνος.</TextUnit>
    <TextUnit id="1269" loc="1.1270">τῷ καὶ παρ' ἐχθροῖς εὐσεβέστατος κριθείς,</TextUnit>
    <TextUnit id="1270" loc="1.1271">τὴν πλεῖστον ὑμνηθεῖσαν ἐν χάρμαις πάτραν</TextUnit>
    <TextUnit id="1271" loc="1.1272">ἐν ὀψιτέκνοις ὀλβίαν δωμήσεται,</TextUnit>
    <TextUnit id="1272" loc="1.1273">τύρσιν μακεδνὰς ἀμφὶ Κιρκαίου νάπας</TextUnit>
    <TextUnit id="1273" loc="1.1274">̓Αργοῦς τε κλεινὸν ὅρμον Αἰήτην μέγαν,</TextUnit>
    <TextUnit id="1274" loc="1.1275">λίμνης τε Φόρκης Μαρσιωνίδος ποτὰ</TextUnit>
    <TextUnit id="1275" loc="1.1276">Τιτώνιόν τε χεῦμα τοῦ κατὰ χθονὸς</TextUnit>
    <TextUnit id="1276" loc="1.1277">δύνοντος εἰς ἄφαντα κευθμῶνος βάθη,</TextUnit>
    <TextUnit id="1277" loc="1.1278">Ζωστηρίου τε κλιτύν, ἔνθα παρθένου</TextUnit>
    <TextUnit id="1278" loc="1.1279">στυγνὸν Σιβύλλης ἐστὶν οἰκητήριον,</TextUnit>
    <TextUnit id="1279" loc="1.1280">γρώνῳ βερέθρῳ συγκατηρεφὲς στέγης.</TextUnit>
    <TextUnit id="1280" loc="1.1281">τοσαῦτα μὲν δύστλητα πείσονται κακὰ</TextUnit>
    <TextUnit id="1281" loc="1.1282">οἱ τὴν ἐμὴν μέλλοντες αἰστώσειν πάτραν.</TextUnit>
    <TextUnit id="1282" loc="1.1283">τί γὰρ ταλαίνῃ μητρὶ τῇ Προμηθέως</TextUnit>
    <TextUnit id="1283" loc="1.1284">ξυνὸν πέφυκε καὶ τροφῷ Σαρπηδόνος,</TextUnit>
    <TextUnit id="1284" loc="1.1285">ἃς πόντος ̔́Ελλης καὶ πέτραι Συμπληγάδες</TextUnit>
    <TextUnit id="1285" loc="1.1286">καὶ Σαλμυδησὸς καὶ κακόξεινος κλύδων,</TextUnit>
    <TextUnit id="1286" loc="1.1287">Σκύθαισι γείτων, καρτεροῖς εἴργει πάγοις,</TextUnit>
    <TextUnit id="1287" loc="1.1288">λίμνην τε τέμνων Τάναϊς ἀκραιφνὴς μέσην</TextUnit>
    <TextUnit id="1288" loc="1.1289">ῥείθροις ὁρίζει, προσφιλεστάτην βροτοῖς</TextUnit>
    <TextUnit id="1289" loc="1.1290">χίμετλα Μαιώταισι θρηνοῦσιν ποδῶν.</TextUnit>
    <TextUnit id="1290" loc="1.1291">ὄλοιντο ναῦται πρῶτα Καρνῖται κύνες,</TextUnit>
    <TextUnit id="1291" loc="1.1292">οἳ τὴν βοῶπιν ταυροπάρθενον κόρην</TextUnit>
    <TextUnit id="1292" loc="1.1293">Λέρνης ἀνηρείψαντο, φορτηγοὶ λύκοι,</TextUnit>
    <TextUnit id="1293" loc="1.1294">πλᾶτιν πορεῦσαι κῆρα Μεμφίτῃ πρόμῳ,</TextUnit>
    <TextUnit id="1294" loc="1.1295">ἔχθρας δὲ πυρσὸν ᾖραν ἠπείροις διπλαῖς.</TextUnit>
    <TextUnit id="1295" loc="1.1296">αὖθις γὰρ ὕβριν τὴν βαρεῖαν ἁρπαγῆς</TextUnit>
    <TextUnit id="1296" loc="1.1297">Κουρῆτες ἀντίποινον ̓Ιδαῖοι κάπροι</TextUnit>
    <TextUnit id="1297" loc="1.1298">ζητοῦντες, αἰχμάλωτον ἤμπρευσαν πόριν</TextUnit>
    <TextUnit id="1298" loc="1.1299">ἐν ταυρομόρφῳ τράμπιδος τυπώματι</TextUnit>
    <TextUnit id="1299" loc="1.1300">Σαραπτίαν Δικταῖον εἰς ἀνάκτορον</TextUnit>
    <TextUnit id="1300" loc="1.1301">δάμαρτα Κρήτης ̓Αστέρῳ στρατηλάτῃ.</TextUnit>
    <TextUnit id="1301" loc="1.1302">οὐδ' οἵ γ' ἀπηρκέσθησαν ἀντ' ἴσων ἴσα</TextUnit>
    <TextUnit id="1302" loc="1.1303">λαβόντες, ἀλλὰ κλῶπα σὺν Τεύκρῳ στρατὸν</TextUnit>
    <TextUnit id="1303" loc="1.1304">καὶ σὺν Σκαμάνδρῳ Δραυκίῳ φυτοσπόρῳ</TextUnit>
    <TextUnit id="1304" loc="1.1305">εὶς Βεβρύκων ἔστειλαν οἰκητήριον,</TextUnit>
    <TextUnit id="1305" loc="1.1306">σμίνθοισι δηρίσοντας, ὧν ἀπὸ σπορᾶς</TextUnit>
    <TextUnit id="1306" loc="1.1307">ἐμοὺς γενάρχας ἐξέφυσε Δάρδανος,</TextUnit>
    <TextUnit id="1307" loc="1.1308">γήμας ̓Αρίσβαν Κρῆσσαν εὐγενῆ κόρην.</TextUnit>
    <TextUnit id="1308" loc="1.1309">καὶ δευτέρους ἔπεμψαν ̓́Ατρακας λύκους</TextUnit>
    <TextUnit id="1309" loc="1.1310">ταγῷ μονοκρήπιδι κλέψοντας νάκην,</TextUnit>
    <TextUnit id="1310" loc="1.1311">δρακοντοφρούροις ἐσκεπασμένην σκοπαῖς.</TextUnit>
    <TextUnit id="1311" loc="1.1312">ὃς εἰς Κύταιαν τὴν Λιβυστικὴν μολών,</TextUnit>
    <TextUnit id="1312" loc="1.1313">καἰ τὸν τετράπνην ὕδρον εὐνάσας θρόνοις,</TextUnit>
    <TextUnit id="1313" loc="1.1314">καὶ γυρὰ ταύρων βαστάσας πυριπνόων</TextUnit>
    <TextUnit id="1314" loc="1.1315">ἄροτρα, καὶ λέβητι δαιτρευθεὶς δέμας,</TextUnit>
    <TextUnit id="1315" loc="1.1316">οὐκ ἀσμένως ἔμαρψεν ἐρράου σκύλος,</TextUnit>
    <TextUnit id="1316" loc="1.1317">ἀλλ' αὐτόκλητον ἁρπάσας κεραΐδα,</TextUnit>
    <TextUnit id="1317" loc="1.1318">τὴν γνωτοφόντιν καὶ τέκνων ἀλάστορα,</TextUnit>
    <TextUnit id="1318" loc="1.1319">εἰς τὴν λάληθρον κίσσαν ἡρματίξατο,</TextUnit>
    <TextUnit id="1319" loc="1.1320">φθογγὴν ἑδώλων Χαονιτικῶν ἄπο</TextUnit>
    <TextUnit id="1320" loc="1.1321">βροτησίαν ἱεῖσαν, ἔμπαιον δρόμων.</TextUnit>
    <TextUnit id="1321" loc="1.1322">πάλιν δ' ὁ πέτρας ἀσκέρας ἀνειρύσας</TextUnit>
    <TextUnit id="1322" loc="1.1323">καὶ φασγάνου ζωστῆρα καὶ ξίφος πατρός,</TextUnit>
    <TextUnit id="1323" loc="1.1324">ὁ Φημίου παῖς, Σκῦρος ᾧ λυγροὺς τάφους</TextUnit>
    <TextUnit id="1324" loc="1.1325">κρημνῶν ἔνερθεν αἰγίλιψ ῥοιζουμένων</TextUnit>
    <TextUnit id="1325" loc="1.1326">πάλαι δοκεύει τὰς ἀταρχύτους ῥιφάς,</TextUnit>
    <TextUnit id="1326" loc="1.1327">σὺν θηρὶ βλώξας τῷ σπάσαντι δηίας</TextUnit>
    <TextUnit id="1327" loc="1.1328">Μύστῃ Τροπαίας μαστὸν εὔθηλον θεᾶς,</TextUnit>
    <TextUnit id="1328" loc="1.1329">ζωστηροκλέπτης, νεῖκος ὤρινεν διπλοῦν,</TextUnit>
    <TextUnit id="1329" loc="1.1330">στόρνην τ' ἀμέρσας καὶ Θεμισκύρας ἄπο</TextUnit>
    <TextUnit id="1330" loc="1.1331">τὴν τοξόδαμνον νοσφίσας ̓Ορθωσίαν.</TextUnit>
    <TextUnit id="1331" loc="1.1332">ἧς αἱ ξύναιμοι, παρθένοι Νεπτουνίδος,</TextUnit>
    <TextUnit id="1332" loc="1.1333">ἔριν λιποῦσαι, Λάγμον, ἠδὲ Τήλαμον,</TextUnit>
    <TextUnit id="1333" loc="1.1334">καὶ χεῦμα Θερμώδοντος ̓Ακταῖόν τ' ὄρος,</TextUnit>
    <TextUnit id="1334" loc="1.1335">ποινὰς ἀθἐλκτους θ' ἁρπαγὰς διζήμεναι,</TextUnit>
    <TextUnit id="1335" loc="1.1336">ὑπὲρ κελαινὸν ̓́Ιστρον ἤλασαν Σκύθας</TextUnit>
    <TextUnit id="1336" loc="1.1337">ἵππους, ὁμοκλήτειραν ἱεῖσαι βοὴν</TextUnit>
    <TextUnit id="1337" loc="1.1338">Γραικοῖσιν ἀμνάμοις τε τοῖς ̓Ερεχθέως.</TextUnit>
    <TextUnit id="1338" loc="1.1339">καὶ πᾶσαν ̓Ακτὴν ἐξεπόρθησαν δορί,</TextUnit>
    <TextUnit id="1339" loc="1.1340">τοὺς Μοψοπείους αἰθαλώσασαι γύας.</TextUnit>
    <TextUnit id="1340" loc="1.1341">πάππος δὲ Θρῄκης οὑμὸς αἰστώσας πλάκα</TextUnit>
    <TextUnit id="1341" loc="1.1342">χώραν τ' ̓Εορδῶν καὶ Γαλαδραίων πέδον,</TextUnit>
    <TextUnit id="1342" loc="1.1343">ὅρους ἔπηξεν ἀμφὶ Πηνειοῦ ποτοῖς,</TextUnit>
    <TextUnit id="1343" loc="1.1344">στερρὰν τραχήλῳ ζεῦγλαν ἀμφιθεὶς πέδαις,</TextUnit>
    <TextUnit id="1344" loc="1.1345">ἀλκῇ νέανδρος, ἐκπρεπέστατος γένους.</TextUnit>
    <TextUnit id="1345" loc="1.1346">ἡ δ' ἀντὶ τούτων τάρροθον βοηλάτην</TextUnit>
    <TextUnit id="1346" loc="1.1347">τὸν ἑξάπρυμνον, στέρφος ἐγχλαινούμενον,</TextUnit>
    <TextUnit id="1347" loc="1.1348">στείλασα, λίστροις αἰπὺν ἤρειψεν πάγον,</TextUnit>
    <TextUnit id="1348" loc="1.1349">τὸν ἡ παλίμφρων Γοργὰς ἐν κλήροις θεῶν</TextUnit>
    <TextUnit id="1349" loc="1.1350">καθιερώσει, πημάτων ἀρχηγέτις.</TextUnit>
    <TextUnit id="1350" loc="1.1351">αὖθις δὲ κίρκοι, Τμῶλον ἐκλελοιπότες</TextUnit>
    <TextUnit id="1351" loc="1.1352">Κίμψον τε καὶ χρυσεργὰ Πακτωλοῦ ποτά,</TextUnit>
    <TextUnit id="1352" loc="1.1353">καὶ νᾶμα λίμνης, ἔνθα Τυφῶνος δάμαρ</TextUnit>
    <TextUnit id="1353" loc="1.1354">κευθμῶνος αίνόλεκτρον ἐνδαύει μυχόν,</TextUnit>
    <TextUnit id="1354" loc="1.1355">̓́Αγυλλαν Αὐσονῖτιν εἰσεκώμασαν,</TextUnit>
    <TextUnit id="1355" loc="1.1356">δεινὴν Λιγυστίνοισι τοῖς τ' ἀφ' αἵματος</TextUnit>
    <TextUnit id="1356" loc="1.1357">ῥίζαν γιγάντων Σιθόνων κεκτημένοις</TextUnit>
    <TextUnit id="1357" loc="1.1358">λόγχης ἐν ὑσμίναισι μίξαντες πάλην.</TextUnit>
    <TextUnit id="1358" loc="1.1359">εἷλον δὲ Πῖσαν καὶ δορίκτητον χθόνα</TextUnit>
    <TextUnit id="1359" loc="1.1360">πᾶσαν κατειργάσαντο τὴν ̓́Ομβρων πέλας</TextUnit>
    <TextUnit id="1360" loc="1.1361">καὶ Σαλπίων βεβῶσαν ὀχθηρῶν πάγων.</TextUnit>
    <TextUnit id="1361" loc="1.1362">λοῖσθος δ' ἐγείρει γρυνὸς ἀρχαίαν ἔριν,</TextUnit>
    <TextUnit id="1362" loc="1.1363">πῦρ εὗδον ἤδη τὸ πρὶν ἐξάπτων φλογί,</TextUnit>
    <TextUnit id="1363" loc="1.1364">ἐπεὶ Πελασγοὺς εἶδε ̔Ρυνδακοῦ ποτῶν</TextUnit>
    <TextUnit id="1364" loc="1.1365">κρωσσοῖσιν ὀθνείοισι βάψαντας γάνος.</TextUnit>
    <TextUnit id="1365" loc="1.1366">ἡ δ' αὖθις οἰστρήσασα τιμωρουμένη</TextUnit>
    <TextUnit id="1366" loc="1.1367">τριπλᾶς τετραπλᾶς ἀντιτίσεται βλάβας,</TextUnit>
    <TextUnit id="1367" loc="1.1368">πορθοῦσα χώρας ἀντίπορθμον ᾐόνα.</TextUnit>
    <TextUnit id="1368" loc="1.1369">πρῶτος μὲν ἥξει Ζηνὶ τῷ Λαπερσίῳ</TextUnit>
    <TextUnit id="1369" loc="1.1370">ὁμώνυμος Ζεύς, ὃς καταιβάτης μολὼν</TextUnit>
    <TextUnit id="1370" loc="1.1371">σκηπτῷ πυρώσει πάντα δυσμενῶν σταθμά.</TextUnit>
    <TextUnit id="1371" loc="1.1372">σὺν ᾧ θανοῦμαι, κἀν νεκροῖς στρωφωμένη</TextUnit>
    <TextUnit id="1372" loc="1.1373">τὰ λοίπ' ἀκούσω ταῦθ', ἃ νῦν μέλλω θροεῖν.</TextUnit>
    <TextUnit id="1373" loc="1.1374">ὁ δεύτερος δέ, τοῦ πεφασμένου κέλωρ</TextUnit>
    <TextUnit id="1374" loc="1.1375">ἐν ἀμφιβλήστροις ἔλλοπος μυνδοῦ δίκην,</TextUnit>
    <TextUnit id="1375" loc="1.1376">καταιθαλώσει γαῖαν ὀθνείαν, μολὼν</TextUnit>
    <TextUnit id="1376" loc="1.1377">χρησμοῖς ̓Ιατροῦ σὺν πολυγλώσσῳ στρατῶ.</TextUnit>
    <TextUnit id="1377" loc="1.1378">τρίτος δ', ἄνακτος τοῦ δρυηκόπου γόνος,</TextUnit>
    <TextUnit id="1378" loc="1.1379">τὴν τευχοπλάστιν παρθένον Βραγχησίαν</TextUnit>
    <TextUnit id="1379" loc="1.1380">παραιολίξας βῶλον ἐμπεφυρμένην</TextUnit>
    <TextUnit id="1380" loc="1.1381">νασμοῖς ὀρέξαι τῷ κεχρημένῳ δάνος,</TextUnit>
    <TextUnit id="1381" loc="1.1382">σφραγῖδα δέλτῳ δακτύλων ἐφαρμόσαι,</TextUnit>
    <TextUnit id="1382" loc="1.1383">φθειρῶν ὀρείαν νάσσεται μοναρχίαν,</TextUnit>
    <TextUnit id="1383" loc="1.1384">τὸν πρωτόμισθον Κᾶρα δῃώσας στρατόν,</TextUnit>
    <TextUnit id="1384" loc="1.1385">ὅταν κόρη κασωρὶς εἰς ἐπείσιον</TextUnit>
    <TextUnit id="1385" loc="1.1386">χλεύην ὑλακτήσασα κηκάσῃ γάμους</TextUnit>
    <TextUnit id="1386" loc="1.1387">νυμφεῖα πρὸς κηλωστὰ καρβάνων τελεῖν.</TextUnit>
    <TextUnit id="1387" loc="1.1388">οἱ δ' αὖ τέταρτοι τῆς Δυμαντείου σπορᾶς,</TextUnit>
    <TextUnit id="1388" loc="1.1389">Λακμώνιοί τε καὶ Κυτιναῖοι Κόδροι,</TextUnit>
    <TextUnit id="1389" loc="1.1390">οἳ Θίγρον οἰκήσουσι Σάτνιόν τ' ὄρος,</TextUnit>
    <TextUnit id="1390" loc="1.1391">καὶ χερσόνησον τοῦ πάλαι ληκτηρίαν</TextUnit>
    <TextUnit id="1391" loc="1.1392">θεᾷ Κυρίτᾳ πάμπαν ἐστυγημένου,</TextUnit>
    <TextUnit id="1392" loc="1.1393">τῆς παντομόρφου βασσάρας λαμπούριδος</TextUnit>
    <TextUnit id="1393" loc="1.1394">τοκῆος, ἥτ' ἀλφαῖσι ταῖς καθ' ἡμέραν</TextUnit>
    <TextUnit id="1394" loc="1.1395">βούπειναν ἀλθαίνεσκεν ἀκμαίαν πατρός,</TextUnit>
    <TextUnit id="1395" loc="1.1396">ὀθνεῖα γατομοῦντος Αἴθωνος πτερά.</TextUnit>
    <TextUnit id="1396" loc="1.1397">ὁ Φρὺξ δ', ἀδελφὸν αἷμα τιμωρούμενος,</TextUnit>
    <TextUnit id="1397" loc="1.1398">πάλιν τιθηνὸν ἀντιπορθήσει χθόνα</TextUnit>
    <TextUnit id="1398" loc="1.1399">τοῦ νεκροτάγου, τὰς ἀθωπεύτους δίκας</TextUnit>
    <TextUnit id="1399" loc="1.1400">φθιτοῖσι ῥητρεύοντος ἀστεργεῖ τρόπῳ.</TextUnit>
    <TextUnit id="1400" loc="1.1401">ὃς δή ποτ' ἀμφώδοντος ἐξ ἄκρων λοβῶν</TextUnit>
    <TextUnit id="1401" loc="1.1402">φθέρσας κύφελλα καλλυνεῖ παρωτίδας,</TextUnit>
    <TextUnit id="1402" loc="1.1403">δαπταῖς τιτύσκων αἱμοπώταισιν φόβον.</TextUnit>
    <TextUnit id="1403" loc="1.1404">τῷ πᾶσα Φλεγρὰς αἶα δουλωθήσεται</TextUnit>
    <TextUnit id="1404" loc="1.1405">Θραμβουσία τε δειρὰς ἥ τ' ἐπάκτιος</TextUnit>
    <TextUnit id="1405" loc="1.1406">στόρθυγξ Τίτωνος αἵ τε Σιθόνων πλάκες</TextUnit>
    <TextUnit id="1406" loc="1.1407">Παλληνία τ' ἄρουρα, τὴν ὁ βούκερως</TextUnit>
    <TextUnit id="1407" loc="1.1408">Βρύχων λιπαίνει, γηγενῶν ὑπηρέτης.</TextUnit>
    <TextUnit id="1408" loc="1.1409">πολλῶν δ' ἐναλλὰξ πημάτων ἀπάρξεται</TextUnit>
    <TextUnit id="1409" loc="1.1410">Κανδαῖος ἢ Μάμερτος, ἢ τί χρὴ καλεῖν</TextUnit>
    <TextUnit id="1410" loc="1.1411">τὸν αἱμοφύρτοις ἑστιώμενον μάχαις;</TextUnit>
    <TextUnit id="1411" loc="1.1412">οὐ μὰν ὑπείξει γ' ἡ ̓πιμηθέως τοκάς,</TextUnit>
    <TextUnit id="1412" loc="1.1413">ἀλλ' ἀντὶ πάντων Περσέως ἕνα σπορᾶς</TextUnit>
    <TextUnit id="1413" loc="1.1414">στελεῖ γίγαντα, τῷ θάλασσα μὲν βατὴ</TextUnit>
    <TextUnit id="1414" loc="1.1415">πεζῷ ποτ' ἔσται, γῆ δὲ ναυσθλωθήσεται</TextUnit>
    <TextUnit id="1415" loc="1.1416">ῥήσσοντι πηδοῖς χέρσον. οἱ δὲ Λαφρίας</TextUnit>
    <TextUnit id="1416" loc="1.1417">οἶκοι Μαμέρσας, ᾐθαλωμένοι φλογὶ</TextUnit>
    <TextUnit id="1417" loc="1.1418">σὺν καλίνοισι τειχέων προβλήμασι</TextUnit>
    <TextUnit id="1418" loc="1.1419">τὸν χρησμολέσχην αἰτιάσονται βλάβης,</TextUnit>
    <TextUnit id="1419" loc="1.1420">ψαίνυνθα θεσπίζοντα Πλούτωνος λάτριν.</TextUnit>
    <TextUnit id="1420" loc="1.1421">στρατῷ δ' ἀμίκτῳ πᾶσα μὲν βρωθήσεται,</TextUnit>
    <TextUnit id="1421" loc="1.1422">φλοιῶτιν ἐκδύνουσα δίπλακα σκέπην,</TextUnit>
    <TextUnit id="1422" loc="1.1423">καρποτρόφος δρῦς ἀγριάς τ' ὀρειθαλής.</TextUnit>
    <TextUnit id="1423" loc="1.1424">ἅπας δ' ἀναύρων νασμὸς αὐανθήσεται,</TextUnit>
    <TextUnit id="1424" loc="1.1425">χανδὸν κελαινὴν δίψαν αἰονωμένων.</TextUnit>
    <TextUnit id="1425" loc="1.1426">κύφελλα δ' ἰῶν τηλόθεν ῥοιζουμένων</TextUnit>
    <TextUnit id="1426" loc="1.1427">ὑπὲρ κάρα σιήσουσι, Κίμμερός θ' ὅπως,</TextUnit>
    <TextUnit id="1427" loc="1.1428">σκιὰ καλύψει πέρραν, ἀμβλύνων σέλας.</TextUnit>
    <TextUnit id="1428" loc="1.1429">Λοκρὸν δ' ὁποῖα παῦρον ἀνθήσας ῥόδον,</TextUnit>
    <TextUnit id="1429" loc="1.1430">καὶ πάντα φλέξας, ὥστε κάγκανον στάχυν,</TextUnit>
    <TextUnit id="1430" loc="1.1431">αὖθις παλιμπλώτοιο γεύσεται φυγῆς,</TextUnit>
    <TextUnit id="1431" loc="1.1432">μόσσυνα φηγότευκτον, ὡς λυκοψίαν</TextUnit>
    <TextUnit id="1432" loc="1.1433">κόρη κνεφαίαν, ἄγχι παμφαλώμενος,</TextUnit>
    <TextUnit id="1433" loc="1.1434">χαλκηλάτῳ κνώδοντι δειματουμένη.</TextUnit>
    <TextUnit id="1434" loc="1.1435">πολλοὶ δ' ἀγῶνες καὶ φόνοι μεταίχμιοι</TextUnit>
    <TextUnit id="1435" loc="1.1436">λύσουσιν ἀνδρῶν οἱ μὲν ἐν γαίᾳ πάλας</TextUnit>
    <TextUnit id="1436" loc="1.1437">δειναῖσιν ἀρχαῖς ἀμφιδηριωμένων,</TextUnit>
    <TextUnit id="1437" loc="1.1438">οἱ δ' ἐν μεταφρένοισι βουστρόφοις χθονός,</TextUnit>
    <TextUnit id="1438" loc="1.1439">ἕως ἂν αἴθων εὐνάσῃ βαρὺν κλόνον,</TextUnit>
    <TextUnit id="1439" loc="1.1440">ἀπ' Αἰακοῦ τε κἀπὸ Δαρδάνου γεγὼς</TextUnit>
    <TextUnit id="1440" loc="1.1441">Θεσπρωτὸς ἄμφω καὶ Χαλαστραῖος λέων,</TextUnit>
    <TextUnit id="1441" loc="1.1442">πρηνῆ θ' ὁμαίμων πάντα κυπώσας δόμον</TextUnit>
    <TextUnit id="1442" loc="1.1443">ἀναγκάσῃ πτήξαντας ̓Αργείων πρόμους</TextUnit>
    <TextUnit id="1443" loc="1.1444">σῆναι Γαλάδρας τὸν στατηλάτην λύκον</TextUnit>
    <TextUnit id="1444" loc="1.1445">καὶ σκῆπτρ' ὀρέξαι τῆς πάλαι μοναρχίας.</TextUnit>
    <TextUnit id="1445" loc="1.1446">ᾧ δὴ μεθ' ἕκτην γένναν αὐθαίμων ἐμὸς</TextUnit>
    <TextUnit id="1446" loc="1.1447">εἷς τις παλαιστής, συμβαλὼν ἀλκὴν δορὸς</TextUnit>
    <TextUnit id="1447" loc="1.1448">πόντου τε καὶ γῆς κεἰς διαλλαγὰς μολών,</TextUnit>
    <TextUnit id="1448" loc="1.1449">πρέσβιστος ἐν φίλοισιν ὑμνηθήσεται,</TextUnit>
    <TextUnit id="1449" loc="1.1450">σκύλων ἀπαρχὰς τὰς δορικτήτους λαβών.</TextUnit>
    <TextUnit id="1450" loc="1.1451">τί μακρὰ τλήμων εἰς ἀνηκόους πέτρας,</TextUnit>
    <TextUnit id="1451" loc="1.1452">εἰς κῦμα κωφόν, εἰς νάπας δασπλήτιδας</TextUnit>
    <TextUnit id="1452" loc="1.1453">βαύζω, κενὸν ψἀλλουσα μάστακος κρότον;</TextUnit>
    <TextUnit id="1453" loc="1.1454">πίστιν γὰρ ἡμῶν Λεψιεὺς ἐνόσφισε,</TextUnit>
    <TextUnit id="1454" loc="1.1455">ψευδηγόροις φήμαισιν ἐγχρίσας ἔπη,</TextUnit>
    <TextUnit id="1455" loc="1.1456">καὶ θεσφάτων πρόμαντιν ἀψευδῆ φρόνιν,</TextUnit>
    <TextUnit id="1456" loc="1.1457">λέκτρων στερηθεὶς ὧν ἐκάλχαινεν τυχεῖν.</TextUnit>
    <TextUnit id="1457" loc="1.1458">θήσει δ' ἀληθῆ. σὺν κακῷ δέ τις μαθών,</TextUnit>
    <TextUnit id="1458" loc="1.1459">ὅτ' οὐδὲν ἔσται μῆχος ὠφελεῖν πάτραν,</TextUnit>
    <TextUnit id="1459" loc="1.1460">τὴν φοιβόληπτον αἰνέσει χελιδόνα.</TextUnit>
    <TextUnit id="1460" loc="1.1461">Τόσς' ἠγόρευε, καὶ παλίσσυτος ποσὶν</TextUnit>
    <TextUnit id="1461" loc="1.1462">ἔβαινεν εἱρκτῆς ἐντός. ἐν δὲ καρδίᾳ</TextUnit>
    <TextUnit id="1462" loc="1.1463">σειρῆνος ἐστέναξε λοίσθιον μέλος,</TextUnit>
    <TextUnit id="1463" loc="1.1464">Κλάρου Μιμαλλών, ἢ Μελαγκραίρας κόπις</TextUnit>
    <TextUnit id="1464" loc="1.1465">Νησοῦς θυγατρός, ἤ τι Φίκιον τέρας,</TextUnit>
    <TextUnit id="1465" loc="1.1466">ἑλικτὰ κωτίλλουσα δυσφράστως ἔπη.</TextUnit>
    <TextUnit id="1466" loc="1.1467">ἐγὼ δὲ λοξὸν ἦλθον ἀγγέλλων, ἄναξ,</TextUnit>
    <TextUnit id="1467" loc="1.1468">σοὶ τόνδε μῦθον παρθένου φοιβαστρίας,</TextUnit>
    <TextUnit id="1468" loc="1.1469">ἐπεί μ' ἔταξας φύλακα λαΐνου στέγης</TextUnit>
    <TextUnit id="1469" loc="1.1470">καὶ πάντα φράζειν κἀναπεμπάζειν λόγον</TextUnit>
    <TextUnit id="1470" loc="1.1471">ἐτητύμως ἄψορρον ὤτρυνας τρόχιν.</TextUnit>
    <TextUnit id="1471" loc="1.1472">δαίμων δέ φήμας εἰς τὸ λῷον ἐκδραμεῖν</TextUnit>
    <TextUnit id="1472" loc="1.1473">τεύξειεν, ὅσπερ σῶν προκήδεται θρόνων,</TextUnit>
    <TextUnit id="1473" loc="1.1474">σώζων παλαιὰν Βεβρύκων παγκληρίαν.</TextUnit>
  </Text>
</TessDocument>
