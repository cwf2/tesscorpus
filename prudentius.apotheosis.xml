<?xml version="1.0" encoding="UTF-8"?>
<TessDocument id="prudentius.apotheosis">
  <Metadata>
    <Author>prudentius</Author>
    <Display>Apotheosis</Display>
    <Abbr>prud. apo.</Abbr>
    <Lang>la</Lang>
    <Prose>0</Prose>
    <PrintSource>Prudentius. Prudentius, Vol 1. H.J. Thomson. London; Cambridge, Massachusetts. Heinemann; Harvard University Press. 1949. Keyboarding.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus:text:2008.01.0555</DigitalSourceURL>
    <AddedBy/>
    <URI>urn:cts:latinLit:stoa0238.stoa005.perseus-lat1</URI>
  </Metadata>
  <Text>
    <TextUnit id="0" loc="1">Est tria summa Deus, trinum specimen, vigor unus.</TextUnit>
    <TextUnit id="1" loc="2">corde Patris genita est Sapientia, Filius ipse est;</TextUnit>
    <TextUnit id="2" loc="3">Sanctus ab aeterno subsistit Spiritus ore.</TextUnit>
    <TextUnit id="3" loc="4">tempore nec senior Pater est, nec numine maior,</TextUnit>
    <TextUnit id="4" loc="5">nam sapiens retro semper Deus edidit ex se,</TextUnit>
    <TextUnit id="5" loc="6">per quod semper erat, gignenda ad saecula verbum,</TextUnit>
    <TextUnit id="6" loc="7">edere sed verbum Patris est, at cetera verbi,</TextUnit>
    <TextUnit id="7" loc="8">adsumptum gestare hominem, reparare peremptum,</TextUnit>
    <TextUnit id="8" loc="9">conciliare Patri, dextraque in sede locare.</TextUnit>
    <TextUnit id="9" loc="10">Spiritus ista Dei conplet, Deus ipse: fideles</TextUnit>
    <TextUnit id="10" loc="11">in populos charisma suum diffundere promptus,</TextUnit>
    <TextUnit id="11" loc="12">et patris et Christi virtutem in corpora transfert.</TextUnit>
    <TextUnit id="12" loc="1">Est vera secta? te, Magister, consulo</TextUnit>
    <TextUnit id="13" loc="2">rectamne servamus fidem?</TextUnit>
    <TextUnit id="14" loc="3">an viperina non cavemus dogmata,</TextUnit>
    <TextUnit id="15" loc="4">et nescientes labimur?</TextUnit>
    <TextUnit id="16" loc="5">artam salutis vix viam discernere est</TextUnit>
    <TextUnit id="17" loc="6">inter reflexas semitas,</TextUnit>
    <TextUnit id="18" loc="7">tam multa surgunt perfidorum conpeta</TextUnit>
    <TextUnit id="19" loc="8">torris polita erroribus,</TextUnit>
    <TextUnit id="20" loc="9">obliqua sese conserunt divortia</TextUnit>
    <TextUnit id="21" loc="10">hinc inde textis orbitis.</TextUnit>
    <TextUnit id="22" loc="11">quas si quis errans ac vagus sectabitur,</TextUnit>
    <TextUnit id="23" loc="12">rectum relinquens tramitem,</TextUnit>
    <TextUnit id="24" loc="13">scrobis latentis pronus in foveam ruet,</TextUnit>
    <TextUnit id="25" loc="14">quam fodit hostilis manus,</TextUnit>
    <TextUnit id="26" loc="15">manus latronum, quae viantes obsidet</TextUnit>
    <TextUnit id="27" loc="16">iter sequentes devium,</TextUnit>
    <TextUnit id="28" loc="17">quid non libido mentis humanae struat?</TextUnit>
    <TextUnit id="29" loc="18">quid non malorum pruriat?</TextUnit>
    <TextUnit id="30" loc="19">statum lacessunt omnipotentis Dei</TextUnit>
    <TextUnit id="31" loc="20">calumniosis litibus,</TextUnit>
    <TextUnit id="32" loc="21">fidem minutis dissecant ambagibus</TextUnit>
    <TextUnit id="33" loc="22">ut quisque lingua est nequior;</TextUnit>
    <TextUnit id="34" loc="23">solvunt ligantque quaestionum vincula</TextUnit>
    <TextUnit id="35" loc="24">per syllogismos plectiles.</TextUnit>
    <TextUnit id="36" loc="25">vae captiosis sycophantarum strophis!</TextUnit>
    <TextUnit id="37" loc="26">vae versipelli astutiae!</TextUnit>
    <TextUnit id="38" loc="27">nodos tenaces recta rumpit regula,</TextUnit>
    <TextUnit id="39" loc="28">infesta dissertantibus.</TextUnit>
    <TextUnit id="40" loc="29">idcirco mundi stulta delegit Deus,</TextUnit>
    <TextUnit id="41" loc="30">ut concidant sophistica,</TextUnit>
    <TextUnit id="42" loc="31">deque inbecillis subiugavit fortia,</TextUnit>
    <TextUnit id="43" loc="32">simplex ut esset credere,</TextUnit>
    <TextUnit id="44" loc="33">lapis ecce nostro fixus offensaculo est,</TextUnit>
    <TextUnit id="45" loc="34">inpingat in quem vanitas,</TextUnit>
    <TextUnit id="46" loc="35">signum caventi, non caventi scandalum:</TextUnit>
    <TextUnit id="47" loc="36">hunc sternit, illum dirigit,</TextUnit>
    <TextUnit id="48" loc="37">dum plura temptat caecus incerto gradu,</TextUnit>
    <TextUnit id="49" loc="38">incurrit id quod obvium est.</TextUnit>
    <TextUnit id="50" loc="39">fax sola fidei est pracferenda gressibus,</TextUnit>
    <TextUnit id="51" loc="40">ut recta sint vestigia.</TextUnit>
    <TextUnit id="52" loc="41">quis in tenebris hostis errantes tamen</TextUnit>
    <TextUnit id="53" loc="42">pulsat trahitque et proterit,</TextUnit>
    <TextUnit id="54" loc="43">qui sparsa ad ipsum conmeantum transitum</TextUnit>
    <TextUnit id="55" loc="44">frumenta saevus devorat,</TextUnit>
    <TextUnit id="56" loc="45">qui laeta Christi culta fur interpolat</TextUnit>
    <TextUnit id="57" loc="46">addens avenas aemulas.</TextUnit>
    <TextUnit id="58" loc="47">quas de veneni lacte in herbam fertiles</TextUnit>
    <TextUnit id="59" loc="48">patitur colonus crescere,</TextUnit>
    <TextUnit id="60" loc="49">ne forte culmum fibra inanis spiceum</TextUnit>
    <TextUnit id="61" loc="50">simul revulsa internecet.</TextUnit>
    <TextUnit id="62" loc="51">expectat ergo dum dolosa  et farrea</TextUnit>
    <TextUnit id="63" loc="52">fervens coquat maturitas,</TextUnit>
    <TextUnit id="64" loc="53">det ventilabro lecta quaeque ut horreis,</TextUnit>
    <TextUnit id="65" loc="54">urat recrementum focis,</TextUnit>
    <TextUnit id="66" loc="55">refert sed ipsa nosse, quae messem necant,</TextUnit>
    <TextUnit id="67" loc="56">zizaniorum semina.</TextUnit>
    <TextUnit id="68" loc="1">Plurima sunt sed pauca loquar, ne dira relatu</TextUnit>
    <TextUnit id="69" loc="2">dogmata catholicam maculent male prodita linguam,</TextUnit>
    <TextUnit id="70" loc="3">ille Patrem pellens solio detrudit in artum</TextUnit>
    <TextUnit id="71" loc="4">corporis humani gestamen, nec pavet ipsum</TextUnit>
    <TextUnit id="72" loc="5">obiectare neci duroque adfigere ligno.</TextUnit>
    <TextUnit id="73" loc="6">passibilisne Deus? cuius species et imago</TextUnit>
    <TextUnit id="74" loc="7">nulli visa umquam: nec enim conprendier illa</TextUnit>
    <TextUnit id="75" loc="8">maiestas facilis sensuve oculisve manuve.</TextUnit>
    <TextUnit id="76" loc="9">Ioannis magni celebris sententia praesto est,</TextUnit>
    <TextUnit id="77" loc="10">haud umquam testata Deum potuisse videri.</TextUnit>
    <TextUnit id="78" loc="11">ille Pater, quem nulla acies violenta tuendo</TextUnit>
    <TextUnit id="79" loc="12">eminus ardentis penetravit acumine visus,</TextUnit>
    <TextUnit id="80" loc="13">qui se forma hominis non induit, et Deitatis</TextUnit>
    <TextUnit id="81" loc="14">inmensum adsumpto non temperat ore modove.</TextUnit>
    <TextUnit id="82" loc="15">aut evangelici pietas spernenda libelli</TextUnit>
    <TextUnit id="83" loc="16">iam, blaspheme, tibi est, aut numquam visa beati</TextUnit>
    <TextUnit id="84" loc="17">vis intacta Patris, non admiscenda caducis.</TextUnit>
    <TextUnit id="85" loc="18">sed tamen et Patris est specimen quod cernere fas sit,</TextUnit>
    <TextUnit id="86" loc="19">humanis aliquando oculis concurrere promptum,</TextUnit>
    <TextUnit id="87" loc="20">quod quamvis hebes intuitus speculamine glauco</TextUnit>
    <TextUnit id="88" loc="21">umentique acie potuit nebulosus adire,</TextUnit>
    <TextUnit id="89" loc="22">quisque hominum vidisse Deum memoratur, ab ipso</TextUnit>
    <TextUnit id="90" loc="23">infusum vidit Gnatum; nam Filius hoc est,</TextUnit>
    <TextUnit id="91" loc="24">quod de Patre micans se praestitit inspiciendum</TextUnit>
    <TextUnit id="92" loc="25">per species quas possit homo conprendere visu.</TextUnit>
    <TextUnit id="93" loc="26">nam mera maiestas est infinita, nec intrat</TextUnit>
    <TextUnit id="94" loc="27">obtutus, aliquo ni se moderamine formet.</TextUnit>
    <TextUnit id="95" loc="28">hoc vidit princeps generosi seminis Abram,</TextUnit>
    <TextUnit id="96" loc="29">iam tunc dignati terras invisere Christi</TextUnit>
    <TextUnit id="97" loc="30">hospes homo, in triplicem numen radiasse figuram.</TextUnit>
    <TextUnit id="98" loc="31">hoc conluctantis tractarunt bracchia Iacob,</TextUnit>
    <TextUnit id="99" loc="32">ipse dator legis divinae accedere coram</TextUnit>
    <TextUnit id="100" loc="33">iussus, amicitiae conlato qui stetit ore</TextUnit>
    <TextUnit id="101" loc="34">comminus et sacris coniunxit verba loquellis,</TextUnit>
    <TextUnit id="102" loc="35">carnis in effigie Christum se cernere sensit.</TextUnit>
    <TextUnit id="103" loc="36">sed maiora petens animum per vota tetendit</TextUnit>
    <TextUnit id="104" loc="37">inconcessa homini, plusquam mortale laborans</TextUnit>
    <TextUnit id="105" loc="38">ipsum, quantus erat, sine corpore visere Christum,</TextUnit>
    <TextUnit id="106" loc="39">denique post multi sermonis mutua, postque</TextUnit>
    <TextUnit id="107" loc="40">conspectum praesentis Eri et consortia longa,</TextUnit>
    <TextUnit id="108" loc="41">‘quaeso’ ait ‘ut liceat te nune, Deus optime, nosse.’</TextUnit>
    <TextUnit id="109" loc="42">respondit Dominus ‘mea, non me, eernere iustis</TextUnit>
    <TextUnit id="110" loc="43">posteriora dabo.’ quid apertius, absque aliena</TextUnit>
    <TextUnit id="111" loc="44">quam sumat faeie verbum non posse videri,</TextUnit>
    <TextUnit id="112" loc="45">posse tamen, eum malit, idem numquam Patre viso</TextUnit>
    <TextUnit id="113" loc="46">terrenis oeulis habitu se ostendere nostro,</TextUnit>
    <TextUnit id="114" loc="47">saepe et in angelieas vel mortales moderatum</TextUnit>
    <TextUnit id="115" loc="48">induci species, queat ut sub imagine eerni?</TextUnit>
    <TextUnit id="116" loc="49">hoc verbum est quod vibratum Patris ore benigno</TextUnit>
    <TextUnit id="117" loc="50">sumpsit virgineo fragilem de corpore formam.</TextUnit>
    <TextUnit id="118" loc="51">inde figura hominis nondum sub carne Moysi</TextUnit>
    <TextUnit id="119" loc="52">obieeta effigiem nostri signaverat oris,</TextUnit>
    <TextUnit id="120" loc="53">quod quandoque Deus verbi virtute eoactum</TextUnit>
    <TextUnit id="121" loc="54">sumpturus corpus faciem referebat eandem.</TextUnit>
    <TextUnit id="122" loc="55">sed tamen et sentam visa est excita cremare</TextUnit>
    <TextUnit id="123" loc="56">flamma rubum. Deus in spinis volitabat aeutis,</TextUnit>
    <TextUnit id="124" loc="57">vulnificasque eomas innoxius ignis agebat,</TextUnit>
    <TextUnit id="125" loc="58">esset ut exemplo Deus inlapsurus in artus</TextUnit>
    <TextUnit id="126" loc="59">spiniferos, sudibus quos texunt crimina densis</TextUnit>
    <TextUnit id="127" loc="60">et peccata malis hirsuta doloribus inplent.</TextUnit>
    <TextUnit id="128" loc="61">inculto nam stirpe frutex vitiosus iniquis</TextUnit>
    <TextUnit id="129" loc="62">luxuriam virgis inhonesto effundere suco</TextUnit>
    <TextUnit id="130" loc="63">coeperat et nodos per acumina crebra ligabat.</TextUnit>
    <TextUnit id="131" loc="64">cernere erat steriles subito splendescere frondes,</TextUnit>
    <TextUnit id="132" loc="65">accensisque eitum foliis magno inpete late</TextUnit>
    <TextUnit id="133" loc="66">conlucere Deum, nec spinea laedere texta,</TextUnit>
    <TextUnit id="134" loc="67">lambere sanguineos fructus et poma eruenta,</TextUnit>
    <TextUnit id="135" loc="68">stringere mortiferi vitalia germina ligni,</TextUnit>
    <TextUnit id="136" loc="69">quandoquidem tristes purgantur sanguine eulpae,</TextUnit>
    <TextUnit id="137" loc="70">quem contorta rubus densis cruciatibus edit.</TextUnit>
    <TextUnit id="138" loc="71">ergo nihil visum nisi quod sub carne videndum,</TextUnit>
    <TextUnit id="139" loc="72">lumen imago Dei, verbum Deus et Deus ignis,</TextUnit>
    <TextUnit id="140" loc="73">qui sentum nostri peccamen corporis inplet;</TextUnit>
    <TextUnit id="141" loc="74">nam lucis genitor, verbi sator, auctor et ignis</TextUnit>
    <TextUnit id="142" loc="75">creditur extra oculos, ut apostolus edocet auctor,</TextUnit>
    <TextUnit id="143" loc="76">qui negat intuitu fontem Deitatis adiri,</TextUnit>
    <TextUnit id="144" loc="77">credite, nemo deum vidit, mihi credite, nemo.</TextUnit>
    <TextUnit id="145" loc="78">visibilis de fonte Deus, non ipse Dei fons</TextUnit>
    <TextUnit id="146" loc="79">visibilis; cerni potis est qui nascitur, at non</TextUnit>
    <TextUnit id="147" loc="80">innatus cerni potis est: latet os Patris illud</TextUnit>
    <TextUnit id="148" loc="81">unde Deus qui visibilem se praestitit olim,</TextUnit>
    <TextUnit id="149" loc="82">tale aliquid formans in sese quale secuta est</TextUnit>
    <TextUnit id="150" loc="83">passio, quae corpus sibi vindicat; ardua nam vis</TextUnit>
    <TextUnit id="151" loc="84">est inpassibilis, quoniam natura superni</TextUnit>
    <TextUnit id="152" loc="85">ignis ad horrificas nescit descendere poenas,</TextUnit>
    <TextUnit id="153" loc="86">nec capit humanis angoribus excruciari,</TextUnit>
    <TextUnit id="154" loc="87">pura, serena, micans, liquido praelibera motu,</TextUnit>
    <TextUnit id="155" loc="88">subdita nec cuiquam, dominatrix utpote rerum,</TextUnit>
    <TextUnit id="156" loc="89">cui non principium de tempore, sed super omne</TextUnit>
    <TextUnit id="157" loc="90">tempus et ante diem maiestas cum Patre summo,</TextUnit>
    <TextUnit id="158" loc="91">immo animus Patris et ratio, via consiliorum,</TextUnit>
    <TextUnit id="159" loc="92">quae non facta manu nec voce creata iubentis</TextUnit>
    <TextUnit id="160" loc="93">protulit imperium patrio ructata profundo,</TextUnit>
    <TextUnit id="161" loc="94">hanc igitur non flagra secant, non sputa salivis</TextUnit>
    <TextUnit id="162" loc="95">aspergunt, alapis non vexat palma relisis,</TextUnit>
    <TextUnit id="163" loc="96">nec perfossa cruci clavorum vulnera Agunt,</TextUnit>
    <TextUnit id="164" loc="97">his adfecta caro est hominis, quam femina praegnans</TextUnit>
    <TextUnit id="165" loc="98">enixa est sub lege uteri, sine lege mariti.</TextUnit>
    <TextUnit id="166" loc="99">ille famem patitur, fel potat et haurit acetum,</TextUnit>
    <TextUnit id="167" loc="100">ille pavet mortis faciem, tremit ille dolorem.</TextUnit>
    <TextUnit id="168" loc="101">dicite, sacrilegi doctores, qui Patre summo</TextUnit>
    <TextUnit id="169" loc="102">desertum iacuisse thronum contenditis illo</TextUnit>
    <TextUnit id="170" loc="103">tempore quo fragiles Deus est inlapsus in artus,</TextUnit>
    <TextUnit id="171" loc="104">ergo Pater passus? quid non malus audeat error?</TextUnit>
    <TextUnit id="172" loc="105">ipse puellari conceptus sanguine crevit?</TextUnit>
    <TextUnit id="173" loc="106">ipse verecundae distendit virginis alvum?</TextUnit>
    <TextUnit id="174" loc="107">et iam falsiloqua est divini pagina libri,</TextUnit>
    <TextUnit id="175" loc="108">quae verbum in carnis loquitur fluxisse figuram?</TextUnit>
    <TextUnit id="176" loc="109">at non, qui verbi Pater est, caro factus habetur.</TextUnit>
    <TextUnit id="177" loc="110">fige gradum, Scriptura, tuum; nil mobile et anceps</TextUnit>
    <TextUnit id="178" loc="111">adfirmasse decet: Pater est, quem cernere nulli</TextUnit>
    <TextUnit id="179" loc="112">est licitum; Pater est, qui numquam visus in orbe est,</TextUnit>
    <TextUnit id="180" loc="113">nec mundana inter radiavit lumina coram.</TextUnit>
    <TextUnit id="181" loc="114">verbum conspicuum misit, missumque recepit</TextUnit>
    <TextUnit id="182" loc="115">cum voluit: verbo praestrinxit viscera purae</TextUnit>
    <TextUnit id="183" loc="116">virginis, et verbo struxit puerilia membra,</TextUnit>
    <TextUnit id="184" loc="117">ipse quidem in terris virtute et numine praesens</TextUnit>
    <TextUnit id="185" loc="118">semper adest quocumque loci, nec pars vacat ulla</TextUnit>
    <TextUnit id="186" loc="119">maiestate Patris; nusquam est genitor Deus absens,</TextUnit>
    <TextUnit id="187" loc="120">per verbum sed semper adest; atque inde Philippo</TextUnit>
    <TextUnit id="188" loc="121">Christus ait ‘tanto tecum iam tempore versor,</TextUnit>
    <TextUnit id="189" loc="122">et Patrem te nosse negas, quem perspicis in me?’</TextUnit>
    <TextUnit id="190" loc="123">est invisibilis donum Patris edere natum</TextUnit>
    <TextUnit id="191" loc="124">visibilem, per quem valeat Pater ipse videri,</TextUnit>
    <TextUnit id="192" loc="125">nec solis sanctorum oculis, sed lumine cassis</TextUnit>
    <TextUnit id="193" loc="126">caecorum; caecos loquor, atra socordia quorum</TextUnit>
    <TextUnit id="194" loc="127">corde tenebroso verum perpendere nescit,</TextUnit>
    <TextUnit id="195" loc="128">quem si perspicuum mortalibus infitiaris,</TextUnit>
    <TextUnit id="196" loc="129">fare age, quem videat Babylonis ab arce tyrannus</TextUnit>
    <TextUnit id="197" loc="130">innocuas inter flammas procul exspatiantem,</TextUnit>
    <TextUnit id="198" loc="131">calcantem rapidos inadustis fratribus ignes,</TextUnit>
    <TextUnit id="199" loc="132">nempe ait ‘o proceres, tris vasta incendia anhelis</TextUnit>
    <TextUnit id="200" loc="133">accepere viros fornacibus; additus unus</TextUnit>
    <TextUnit id="201" loc="134">ecce vaporiferos ridens intersecat ignes.</TextUnit>
    <TextUnit id="202" loc="135">Filius ille Dei est; fateorque et victus adoro.</TextUnit>
    <TextUnit id="203" loc="136">inrisas removete faces, taedasque tepentes</TextUnit>
    <TextUnit id="204" loc="137">subtrahite; friget succensi sulpuris ardor.</TextUnit>
    <TextUnit id="205" loc="138">Filius (haud dubium est) agit haec miracula rerum,</TextUnit>
    <TextUnit id="206" loc="139">quem video, Deus ipse, Dei certissima proles,</TextUnit>
    <TextUnit id="207" loc="140">imperat inmensis ardoribus et domat iras,</TextUnit>
    <TextUnit id="208" loc="141">insultans famulante rogo, piceosque furores</TextUnit>
    <TextUnit id="209" loc="142">conprimit et rabiem flammarum algescere cogit,</TextUnit>
    <TextUnit id="210" loc="143">barbaricos calida aura sinus non tangere iussa</TextUnit>
    <TextUnit id="211" loc="144">praeterit et tenues stridens transcurrit amictus,</TextUnit>
    <TextUnit id="212" loc="145">ipse per Assyrios metuit vapor ire tiaras,</TextUnit>
    <TextUnit id="213" loc="146">ne coma fusa umeris fumo obsordescat amaro.’</TextUnit>
    <TextUnit id="214" loc="147">haec ait, et varios iubet obmutescere cantus,</TextUnit>
    <TextUnit id="215" loc="148">organa, sambucas, citharas calamosque tubasque.</TextUnit>
    <TextUnit id="216" loc="149">stulta superstitio tacuit, vox festa quievit,</TextUnit>
    <TextUnit id="217" loc="150">quae male conspicuae celebrabat imaginis aurum.</TextUnit>
    <TextUnit id="218" loc="151">carmina sanctorum resonant iam sola virorum</TextUnit>
    <TextUnit id="219" loc="152">triplice concentu regem laudantia caeli,</TextUnit>
    <TextUnit id="220" loc="153">qui mare, qui terras, qui lucida sidera fecit,</TextUnit>
    <TextUnit id="221" loc="154">ignibus et mediis securos texit alumnos.</TextUnit>
    <TextUnit id="222" loc="155">semper in auxilium Sermo Patris omnipotentis</TextUnit>
    <TextUnit id="223" loc="156">descendit servando homini, mortalia semper</TextUnit>
    <TextUnit id="224" loc="157">admiscenda sibi proprio curavit amore,</TextUnit>
    <TextUnit id="225" loc="158">ut socianda caro Dominoque inplenda perenni,</TextUnit>
    <TextUnit id="226" loc="159">degenerem vitam quae tunc animalis agebat,</TextUnit>
    <TextUnit id="227" loc="160">exemplo mutaret eri, similesque per artus</TextUnit>
    <TextUnit id="228" loc="161">cernere consortem terreni adsuesceret oris,</TextUnit>
    <TextUnit id="229" loc="162">participemque suum visu velut obside nosse,</TextUnit>
    <TextUnit id="230" loc="163">et consanguineo paulatim accedere Christo.</TextUnit>
    <TextUnit id="231" loc="164">ergo animalis homo quondam, nunc Spiritus illum</TextUnit>
    <TextUnit id="232" loc="165">transtulit ad superi naturam seminis, ipsum</TextUnit>
    <TextUnit id="233" loc="166">infundendo Deum mortalia vivificantem.</TextUnit>
    <TextUnit id="234" loc="167">nunc nova materies solidata intercute flatu,</TextUnit>
    <TextUnit id="235" loc="168">materies sed nostra tamen, de virgine tracta,</TextUnit>
    <TextUnit id="236" loc="169">exuit antiquae conrupta exordia vitae,</TextUnit>
    <TextUnit id="237" loc="170">inmortale bonum proprio spiramine sumens,</TextUnit>
    <TextUnit id="238" loc="171">filius ille hominis, sed Filius ille Tonantis,</TextUnit>
    <TextUnit id="239" loc="172">iam solus vultum Patris aspicit et videt ipsum.</TextUnit>
    <TextUnit id="240" loc="173">nemo Patrem novit nisi Filius et cui monstrat</TextUnit>
    <TextUnit id="241" loc="174">Filius, et nostri mediator et omnipotentis.</TextUnit>
    <TextUnit id="242" loc="175">denique concludam brevis ut conpendia summae:</TextUnit>
    <TextUnit id="243" loc="176">non Pater in carnem descendit, sed Patris arcem</TextUnit>
    <TextUnit id="244" loc="177">sumpta caro ascendit, Natus per utrumque cucurrit.</TextUnit>
    <TextUnit id="245" loc="178">Cede, profanator Christi, iam cede, Sabelli,</TextUnit>
    <TextUnit id="246" loc="179">depositorque Patris Natique insane negator,</TextUnit>
    <TextUnit id="247" loc="180">nonne Patrem violas dum Natum scire recusas?</TextUnit>
    <TextUnit id="248" loc="181">quandoquidem non est genitor, nisi filius extet,</TextUnit>
    <TextUnit id="249" loc="182">nec vocitare patrem potis es quem germine fraudas,</TextUnit>
    <TextUnit id="250" loc="183">sed fortasse velis patriae pietatis honore</TextUnit>
    <TextUnit id="251" loc="184">despoliare Deum, contentus nomine nudo,</TextUnit>
    <TextUnit id="252" loc="185">quod Deus est, adimasque decus Patris et generis vim.</TextUnit>
    <TextUnit id="253" loc="186">ecquis in idolio recubans inter sacra mille</TextUnit>
    <TextUnit id="254" loc="187">ridiculosque deos venerans sale, caespite, ture,</TextUnit>
    <TextUnit id="255" loc="188">non putat esse deum summum et super omnia solum?</TextUnit>
    <TextUnit id="256" loc="189">quamvis Saturnis Iunonibus et Cythereis,</TextUnit>
    <TextUnit id="257" loc="190">portentisque aliis fumantes consecret aras,</TextUnit>
    <TextUnit id="258" loc="191">attamen in caelum quotiens suspexit, in uno</TextUnit>
    <TextUnit id="259" loc="192">constituit ius omne deo, cui serviat ingens</TextUnit>
    <TextUnit id="260" loc="193">virtutum ratio variis instructa ministris,</TextUnit>
    <TextUnit id="261" loc="194">quae gens tam stolida est animis, tam barbara linguis,</TextUnit>
    <TextUnit id="262" loc="195">quaeve superstitio tam sordida, quae caniformem</TextUnit>
    <TextUnit id="263" loc="196">latrantemque throno caeli praeponat Anubem?</TextUnit>
    <TextUnit id="264" loc="197">nemo Cloacinae aut Eponae super astra deabus</TextUnit>
    <TextUnit id="265" loc="198">dat solium, quamvis olidam persolvat acerram</TextUnit>
    <TextUnit id="266" loc="199">sacrilegisque molam manibus rimetur et exta.</TextUnit>
    <TextUnit id="267" loc="200">consule barbati deliramenta Platonis,</TextUnit>
    <TextUnit id="268" loc="201">consule et hircosus Cynicus quos somniat et quos</TextUnit>
    <TextUnit id="269" loc="202">texit Aristoteles torta vertigine nervos,</TextUnit>
    <TextUnit id="270" loc="203">hos omnes quamvis anceps labyrinthus et error</TextUnit>
    <TextUnit id="271" loc="204">circumflexus agat, quamvis promittere et ipsi</TextUnit>
    <TextUnit id="272" loc="205">gallinam soleant aut gallum, clinicus ut se</TextUnit>
    <TextUnit id="273" loc="206">dignetur praestare deus morientibus aequum,</TextUnit>
    <TextUnit id="274" loc="207">cum ventum tamen ad normam rationis et artis,</TextUnit>
    <TextUnit id="275" loc="208">turbidulos sensus et litigiosa fragosis</TextUnit>
    <TextUnit id="276" loc="209">argumenta modis concludunt numen in unum,</TextUnit>
    <TextUnit id="277" loc="210">cuius ad arbitrium sphera mobilis atque rotunda</TextUnit>
    <TextUnit id="278" loc="211">volvatur, serventque suos vaga sidera cursus,</TextUnit>
    <TextUnit id="279" loc="212">non recipit natura hominis, modo quadrupes ille</TextUnit>
    <TextUnit id="280" loc="213">non sit, et erecto spectet caelestia vultu,</TextUnit>
    <TextUnit id="281" loc="214">non recipit neget ut regimen pollere supremum,</TextUnit>
    <TextUnit id="282" loc="215">istud et ipse Numae tacitus sibi sensit haruspex,</TextUnit>
    <TextUnit id="283" loc="216">semifer et Scottus sentit, cane milite peior,</TextUnit>
    <TextUnit id="284" loc="217">sed nos qui Dominum libris et corpore iam bis</TextUnit>
    <TextUnit id="285" loc="218">vidimus, ante fide, mox carne et sanguine  coram,</TextUnit>
    <TextUnit id="286" loc="219">quique voluminibus vatum cruce teste probatis</TextUnit>
    <TextUnit id="287" loc="220">rimantes digitos costarum in vulnera cruda</TextUnit>
    <TextUnit id="288" loc="221">mersimus, et manuum visu dubitante lacunas</TextUnit>
    <TextUnit id="289" loc="222">scrutati aeternum regem cognovimus Iesum,</TextUnit>
    <TextUnit id="290" loc="223">abiurare Deo titulum nomenque paternum</TextUnit>
    <TextUnit id="291" loc="224">credimus esse nefas, qui regem protulit ex se,</TextUnit>
    <TextUnit id="292" loc="225">non regem populi Parthorum aut Romulidarum,</TextUnit>
    <TextUnit id="293" loc="226">sed regem summae et mediae rationis et imae,</TextUnit>
    <TextUnit id="294" loc="227">atque ideo rerum dominum et super omnia regem,</TextUnit>
    <TextUnit id="295" loc="228">carnis habet medium, summum Patris, et Stygis imum.</TextUnit>
    <TextUnit id="296" loc="229">defluit his gradibus rursusque revolvitur in se;</TextUnit>
    <TextUnit id="297" loc="230">est Deus, est et homo; fit mortuus et Deus idem est.</TextUnit>
    <TextUnit id="298" loc="231">omnia percurrit naturae munia pronae,</TextUnit>
    <TextUnit id="299" loc="232">ut sursum Patris in gremium replicata reportet</TextUnit>
    <TextUnit id="300" loc="233">mortua quae fuerant, ipsos quoque subvehat artus,</TextUnit>
    <TextUnit id="301" loc="234">haec fore cum veterum cecinissent organa vatum,</TextUnit>
    <TextUnit id="302" loc="235">nos oculis, manibus, congressu, voce, loquella</TextUnit>
    <TextUnit id="303" loc="236">experti, heroum tandem intelleximus orsa</TextUnit>
    <TextUnit id="304" loc="237">priscorum et viso patefacta oracula Christo,</TextUnit>
    <TextUnit id="305" loc="238">haec est nostra salus, hinc vivimus, hinc animamur.</TextUnit>
    <TextUnit id="306" loc="239">hoc sequimur: numquam detracto nomine Nati</TextUnit>
    <TextUnit id="307" loc="240">appellare Patrem, Patris et sine nomine numquam</TextUnit>
    <TextUnit id="308" loc="241">Natum nosse Deum, numquam nisi Sanctus et unus</TextUnit>
    <TextUnit id="309" loc="242">Spiritus intersit Natumque Patremque vocare;</TextUnit>
    <TextUnit id="310" loc="243">sic tamen haec constare tria, ut ne separe ductu</TextUnit>
    <TextUnit id="311" loc="244">tris faciam, tribus his subsistat sed Deus unus.</TextUnit>
    <TextUnit id="312" loc="245">nec Pater ipse autem qui Filius, ut, quia natum</TextUnit>
    <TextUnit id="313" loc="246">scimus ab innato, vere Pater et sata vere</TextUnit>
    <TextUnit id="314" loc="247">sit suboles, nec sit genitor sibi Filius ipse.</TextUnit>
    <TextUnit id="315" loc="248">perquam ridiculum est et futtile, natus ut ex se</TextUnit>
    <TextUnit id="316" loc="249">sive supernatus  fuerit, sibi ipse repente</TextUnit>
    <TextUnit id="317" loc="250">nascendi nova materies, ac se Deus ultro</TextUnit>
    <TextUnit id="318" loc="251">ediderit natumque sibi se fecerit ipsum,</TextUnit>
    <TextUnit id="319" loc="252">nil falsum aut mendax divina vocabula fingunt,</TextUnit>
    <TextUnit id="320" loc="253">qui Pater est, gignendo Pater, tum Filius ex hoc</TextUnit>
    <TextUnit id="321" loc="254">Filius, auctore genitus quod sit Patre summo,</TextUnit>
    <TextUnit id="322" loc="255">summus et ipse tamen; nec enim minor aut Patre dispar.</TextUnit>
    <TextUnit id="323" loc="256">unde in utroque operis forma indiscreta, nisi omnem</TextUnit>
    <TextUnit id="324" loc="257">vim maiestatis patriae generosus haberet</TextUnit>
    <TextUnit id="325" loc="258">Filius, idque Deus genitor, quod Filius, esset?</TextUnit>
    <TextUnit id="326" loc="259">pergunt ulterius scrutantes quid sit id ipsum</TextUnit>
    <TextUnit id="327" loc="260">gignere, si fas est humanos tendere sensus</TextUnit>
    <TextUnit id="328" loc="261">usque ad secretum, quod tempora cuncta diesque</TextUnit>
    <TextUnit id="329" loc="262">praevenit antiquos, et principium super ipsum</TextUnit>
    <TextUnit id="330" loc="263">eminet et, quodcumque potest homo quaerere, transit.</TextUnit>
    <TextUnit id="331" loc="264">cum sit difficilis via noscere principiorum</TextUnit>
    <TextUnit id="332" loc="265">semina, qui dabitur mortali exquirere quidnam</TextUnit>
    <TextUnit id="333" loc="266">ultra principium Deus egerit, aut quo pacto</TextUnit>
    <TextUnit id="334" loc="267">ediderit verbum, quod principio caret omni?</TextUnit>
    <TextUnit id="335" loc="268">hoc solum scimus, quod traditur esse Deum, quem</TextUnit>
    <TextUnit id="336" loc="269">non genitus genitor generaverit, unus</TextUnit>
    <TextUnit id="337" loc="270">et unum, integer integrum, non coeptum sed tamen ortum,</TextUnit>
    <TextUnit id="338" loc="271">et conperpetuum retro Patris et Patre natum,</TextUnit>
    <TextUnit id="339" loc="272">sed nec decisus Pater est, ut pars Patris esset</TextUnit>
    <TextUnit id="340" loc="273">Filius, extendens nec se substantia tractim</TextUnit>
    <TextUnit id="341" loc="274">produxit minuitque aliquid de numine pleno,</TextUnit>
    <TextUnit id="342" loc="275">dum mutata novum procudit portio Natum.</TextUnit>
    <TextUnit id="343" loc="276">non convertibilis nec demutabilis umquam</TextUnit>
    <TextUnit id="344" loc="277">est Deus aut gignendo aliquid sibi detrahit, atqui</TextUnit>
    <TextUnit id="345" loc="278">totus et ex toto Deus est, de lumine lumen,</TextUnit>
    <TextUnit id="346" loc="279">quando autem lumen sine lumine? quando refulgens</TextUnit>
    <TextUnit id="347" loc="280">lux fulgore caret? quando est ut proditus ignis</TextUnit>
    <TextUnit id="348" loc="281">ignem deminuat? quando Pater et Deus et lux</TextUnit>
    <TextUnit id="349" loc="282">non lucis Deus et Pater est? qui, si Pater olim</TextUnit>
    <TextUnit id="350" loc="283">non fuit, et serum genuit post tempora Natum,</TextUnit>
    <TextUnit id="351" loc="284">fit novus, inque novum ius proficit, absit, ut umquam</TextUnit>
    <TextUnit id="352" loc="285">plenus proficiat, qui non eget incremento.</TextUnit>
    <TextUnit id="353" loc="286">et Deus et genitor lumenque et gloria semper</TextUnit>
    <TextUnit id="354" loc="287">ille fuit, nec post sibi contulit ut Pater esset,</TextUnit>
    <TextUnit id="355" loc="288">sic fit ut aeternum credamus cum Patre Christum,</TextUnit>
    <TextUnit id="356" loc="289">illo auctore satum, cui nullus praefuit auctor,</TextUnit>
    <TextUnit id="357" loc="290">haec tu si dubitas Nati mysteria Christi,</TextUnit>
    <TextUnit id="358" loc="291">perdite, catholica non es de plebe, sed unus</TextUnit>
    <TextUnit id="359" loc="292">de grege turifero, venerator Deucalionum,</TextUnit>
    <TextUnit id="360" loc="293">devotus cippo, ficulni stipitis unctor.</TextUnit>
    <TextUnit id="361" loc="294">quin potius scrutare Dei signacula in ipso</TextUnit>
    <TextUnit id="362" loc="295">fonte vetustatis, percurre scrinia primi</TextUnit>
    <TextUnit id="363" loc="296">scriptoris, quem non bardus pater aut avus augur,</TextUnit>
    <TextUnit id="364" loc="297">fabula nec veteris famae, nec garrula nutrix,</TextUnit>
    <TextUnit id="365" loc="298">nec sago clangore loquax et stridula cornix</TextUnit>
    <TextUnit id="366" loc="299">rem docuere Dei, sed coram proditus ipse,</TextUnit>
    <TextUnit id="367" loc="300">ipse Deus trepidum mortalem mitis amico</TextUnit>
    <TextUnit id="368" loc="301">inbuit adloquio seque ac sua summa retexit,</TextUnit>
    <TextUnit id="369" loc="302">nimirum meminit scriptor doctissimus illo</TextUnit>
    <TextUnit id="370" loc="303">orbis principio non solum nec sine Christo</TextUnit>
    <TextUnit id="371" loc="304">informasse Patrem facturae plasma novellae.</TextUnit>
    <TextUnit id="372" loc="305">‘fecit’ ait ‘condens hominem Deus, et dedit olli</TextUnit>
    <TextUnit id="373" loc="306">ora Dei.’ quidnam est aliud quam dicere ‘solus</TextUnit>
    <TextUnit id="374" loc="307">non erat, atque Deo Deus adsistebat agenti,’</TextUnit>
    <TextUnit id="375" loc="308">cum Dominus faceret Domini sub imagine plasma?</TextUnit>
    <TextUnit id="376" loc="309">Christus forma Patris, nos Christi forma et imago;</TextUnit>
    <TextUnit id="377" loc="310">condimur in faciem Domini bonitate paterna,</TextUnit>
    <TextUnit id="378" loc="311">venturo in nostram faciem post saecula Christo,</TextUnit>
    <TextUnit id="379" loc="312">possum multa sacris exempla excerpere libris,</TextUnit>
    <TextUnit id="380" loc="313">ni refugis, quae te doceant non in Patre solo</TextUnit>
    <TextUnit id="381" loc="314">vim maiestatis positam, sed cum Patre Christum</TextUnit>
    <TextUnit id="382" loc="315">esse Deum, velut illud ait genealogus idem:</TextUnit>
    <TextUnit id="383" loc="316">‘a Domino Dominus flammam pluit in Sodomitas.’</TextUnit>
    <TextUnit id="384" loc="317">quis Dominus, de quo Domino, si solus ab arce</TextUnit>
    <TextUnit id="385" loc="318">siderea spectat Pater aut ardescit in iras?</TextUnit>
    <TextUnit id="386" loc="319">Filius armatam Domini Patris ignibus iram</TextUnit>
    <TextUnit id="387" loc="320">spargebat Dominus: sunt unum fulmen utraque.</TextUnit>
    <TextUnit id="388" loc="321">Haec si Iudaicos sic intellecta rigassent</TextUnit>
    <TextUnit id="389" loc="322">auditus stupidas ut possent  tangere fibras,</TextUnit>
    <TextUnit id="390" loc="323">audissent Dominum virtutum, qui pereuntes</TextUnit>
    <TextUnit id="391" loc="324">venerat ut servaret oves; sed ab auribus omnis</TextUnit>
    <TextUnit id="392" loc="325">Fluxerat ornatus, caput et iam coctile Bahal</TextUnit>
    <TextUnit id="393" loc="326">finxerat auriculasque suo spoliarat honore,</TextUnit>
    <TextUnit id="394" loc="327">dux populi peccantis adest de monte corusci</TextUnit>
    <TextUnit id="395" loc="328">luminis adloquioque Dei, tabulasque tremendo</TextUnit>
    <TextUnit id="396" loc="329">incisas digito caeca ad tentoria defert,</TextUnit>
    <TextUnit id="397" loc="330">sed cadit in faciem plebs non visura profundae</TextUnit>
    <TextUnit id="398" loc="331">legis in effigie scriptum per enigmata Christum,</TextUnit>
    <TextUnit id="399" loc="332">infelix, quae luce oculos praestricta paventes</TextUnit>
    <TextUnit id="400" loc="333">texerit et presso faciem velarit amictu!</TextUnit>
    <TextUnit id="401" loc="334">at nos reiecto Christum velamine coram</TextUnit>
    <TextUnit id="402" loc="335">cernimus atque Deum vultu speculantur aperto,</TextUnit>
    <TextUnit id="403" loc="336">nec sub lege gravi depressa fronte iacemus,</TextUnit>
    <TextUnit id="404" loc="337">sed legis radium sublimi agnoscimus ore.</TextUnit>
    <TextUnit id="405" loc="338">heu, frondosa prius ramis felicibus arbos,</TextUnit>
    <TextUnit id="406" loc="339">pinguibus, heu, quondam radix oleagina bacis!</TextUnit>
    <TextUnit id="407" loc="340">ecce tibi inserto revirescit nunc oleastro</TextUnit>
    <TextUnit id="408" loc="341">truncus et externi vestitur cortice libri,</TextUnit>
    <TextUnit id="409" loc="342">iam miserere tui. non se silvestris olivi</TextUnit>
    <TextUnit id="410" loc="343">surculus exultans alieno stipite iactat,</TextUnit>
    <TextUnit id="411" loc="344">sed monet ut generis proprii memor unguine amaro</TextUnit>
    <TextUnit id="412" loc="345">contristare comas desuescas, stirpe nec imo</TextUnit>
    <TextUnit id="413" loc="346">invideas missis in celsa cacumina virgis,</TextUnit>
    <TextUnit id="414" loc="347">blasphemas Dominum, gens ingratissima, Christum.</TextUnit>
    <TextUnit id="415" loc="348">pascha tuum dic, dic, cuius de sanguine festum</TextUnit>
    <TextUnit id="416" loc="349">tam sollemne tibi est? quis tandem caeditur agnus</TextUnit>
    <TextUnit id="417" loc="350">anniculus? sacer ille tibi redeuntibus annis,</TextUnit>
    <TextUnit id="418" loc="351">sed sacer in pecude. stultum est sic credere sacrum,</TextUnit>
    <TextUnit id="419" loc="352">sanguine balantis summos contingere postes,</TextUnit>
    <TextUnit id="420" loc="353">lascivire choris, similaginis azymon esse,</TextUnit>
    <TextUnit id="421" loc="354">cum fermentati turgescant crimine mores,</TextUnit>
    <TextUnit id="422" loc="355">non sapis, inprudens, nostrum te effingere pascha,</TextUnit>
    <TextUnit id="423" loc="356">legis et antiquae praeductis pingere sulcis</TextUnit>
    <TextUnit id="424" loc="357">omne sacramentum retinet quod passio vera,</TextUnit>
    <TextUnit id="425" loc="358">passio, quae nostram defendit sanguine frontem</TextUnit>
    <TextUnit id="426" loc="359">corporeamque domum signato conlinit ore?</TextUnit>
    <TextUnit id="427" loc="360">hanc fugit exclusis Aegyptia plaga procellis,</TextUnit>
    <TextUnit id="428" loc="361">haec regis Pharii regnum ferale resolvit,</TextUnit>
    <TextUnit id="429" loc="362">deque potestatis mundanae grandine densa</TextUnit>
    <TextUnit id="430" loc="363">eripit Abraham cum stirpe et gente fideli.</TextUnit>
    <TextUnit id="431" loc="364">Abrahae genus est verum, cui sanguis in ore</TextUnit>
    <TextUnit id="432" loc="365">creditus inscriptusque rubet, cui visus in orbe</TextUnit>
    <TextUnit id="433" loc="366">haud dubitante fide Deus est, Deus ex Patre verus.</TextUnit>
    <TextUnit id="434" loc="367">ille Deum vidit, visum mox credidit: at tu,</TextUnit>
    <TextUnit id="435" loc="368">posteritas carnis, carnaliter omnia cernens,</TextUnit>
    <TextUnit id="436" loc="369">carnis opus sub lege geris, quam spiritus inplet</TextUnit>
    <TextUnit id="437" loc="370">interior; nec enim caelo lex carnea fluxit,</TextUnit>
    <TextUnit id="438" loc="371">quam tu carne colis, sed Christo feta meamque</TextUnit>
    <TextUnit id="439" loc="372">spem paritura utero, quam spem, nisi numinis almum</TextUnit>
    <TextUnit id="440" loc="373">lumen et adventum Domini, quem viderat Abrae</TextUnit>
    <TextUnit id="441" loc="374">prima fides, nostrisque Pater promiserat olim</TextUnit>
    <TextUnit id="442" loc="375">perspiciendum oculis et legis voce probandum?</TextUnit>
    <TextUnit id="443" loc="376">nec solum legis; nam quae iam littera Christum</TextUnit>
    <TextUnit id="444" loc="377">non habet, aut quae non scriptorum armaria Christi</TextUnit>
    <TextUnit id="445" loc="378">laude referta novis celebrant miracula libris?</TextUnit>
    <TextUnit id="446" loc="379">Hebraeus pangit stilus, Attica copia pangit,</TextUnit>
    <TextUnit id="447" loc="380">pangit et Ausoniae facundia tertia linguae,</TextUnit>
    <TextUnit id="448" loc="381">Pilatus iubet ignorans ‘I, scriba, tripictis</TextUnit>
    <TextUnit id="449" loc="382">digere versiculis quae sit subfixa potestas,</TextUnit>
    <TextUnit id="450" loc="383">fronte crucis titulus sit triplex, triplice lingua</TextUnit>
    <TextUnit id="451" loc="384">agnoscat Iudaea legens et Graecia norit</TextUnit>
    <TextUnit id="452" loc="385">et venerata Deum percenseat aurea Roma.’</TextUnit>
    <TextUnit id="453" loc="386">quidquid in aere cavo reboans tuba curva remugit,</TextUnit>
    <TextUnit id="454" loc="387">quidquid ab arcano vomit ingens spiritus haustu,</TextUnit>
    <TextUnit id="455" loc="388">quidquid casta chelys, quidquid testudo resultat,</TextUnit>
    <TextUnit id="456" loc="389">organa disparibus calamis quod consona miscent,</TextUnit>
    <TextUnit id="457" loc="390">aemula pastorum quod reddunt vocibus antra,</TextUnit>
    <TextUnit id="458" loc="391">Christum concelebrat, Christum sonat, omnia Christum</TextUnit>
    <TextUnit id="459" loc="392">muta etiam fidibus sanctis animata loquuntur,</TextUnit>
    <TextUnit id="460" loc="393">o nomen praedulce mihi! lux et decus et spes</TextUnit>
    <TextUnit id="461" loc="394">praesidiumque meum, requies o certa laborum,</TextUnit>
    <TextUnit id="462" loc="395">blandus in ore sapor, fragrans odor, inriguus fons,</TextUnit>
    <TextUnit id="463" loc="396">castus amor, pulchra species, sincera voluptas!</TextUnit>
    <TextUnit id="464" loc="397">si gens surda negat sibi tot praeconia de te,</TextUnit>
    <TextUnit id="465" loc="398">tam multas rerum voces elementaque tantae</TextUnit>
    <TextUnit id="466" loc="399">nuntia laetitiae stolidas intrare per aures,</TextUnit>
    <TextUnit id="467" loc="400">audiat insanum bacchantis energima monstri,</TextUnit>
    <TextUnit id="468" loc="401">quod rabidus clamat capta inter viscera daemon,</TextUnit>
    <TextUnit id="469" loc="402">et credat miseranda suis. torquetur Apollo</TextUnit>
    <TextUnit id="470" loc="403">nomine percussus Christi, nec fulmina Verbi</TextUnit>
    <TextUnit id="471" loc="404">ferre potest; agitant miserum tot verbera linguae,</TextUnit>
    <TextUnit id="472" loc="405">quot laudata Dei resonant miracula Christi.</TextUnit>
    <TextUnit id="473" loc="406">intonat antistes Domini ‘fuge, callide serpens,</TextUnit>
    <TextUnit id="474" loc="407">exue te membris, et spiras solve latentes,</TextUnit>
    <TextUnit id="475" loc="408">mancipium Christi, fur corruptissime, vexas.</TextUnit>
    <TextUnit id="476" loc="409">desine, Christus adest, humani corporis ultor:</TextUnit>
    <TextUnit id="477" loc="410">non licet ut spolium rapias, cui Christus inhaesit.</TextUnit>
    <TextUnit id="478" loc="411">pulsus abi, ventose liquor; Christus iubet, exi.’</TextUnit>
    <TextUnit id="479" loc="412">has inter voces medias Cyllenius ardens</TextUnit>
    <TextUnit id="480" loc="413">eiulat, et notos suspirat Iuppiter ignes,</TextUnit>
    <TextUnit id="481" loc="414">ecce Gerasenos legio ruit effera porcos,</TextUnit>
    <TextUnit id="482" loc="415">et post multiplices busti sub rupe catenas,</TextUnit>
    <TextUnit id="483" loc="416">poenarum gemitus longis grunnitibus edit.</TextUnit>
    <TextUnit id="484" loc="417">clamarat, sed ab ore hominis ‘cognoscimus, Iesu</TextUnit>
    <TextUnit id="485" loc="418">nate Deo, nate sceptris et germine David,</TextUnit>
    <TextUnit id="486" loc="419">quid sis, quid venias; qua nos virtute repellas</TextUnit>
    <TextUnit id="487" loc="420">novimus, adventusque tui terrore iacemus.’</TextUnit>
    <TextUnit id="488" loc="421">haec, Iudaea, tuas vox non pervenit ad aures?</TextUnit>
    <TextUnit id="489" loc="422">pervenit, mentem sed non penetravit egenam</TextUnit>
    <TextUnit id="490" loc="423">lucis, et a primis foribus disclusa refugit.</TextUnit>
    <TextUnit id="491" loc="424">audiit adventum Domini, quem solis Hiberi</TextUnit>
    <TextUnit id="492" loc="425">vesper habet, roseos  et qui novus exeipit ortus.</TextUnit>
    <TextUnit id="493" loc="426">laxavit Scythicas verbo penetrante pruinas</TextUnit>
    <TextUnit id="494" loc="427">vox evangeliea, Hyreanas quoque fervida brumas</TextUnit>
    <TextUnit id="495" loc="428">solvit, ut exutus glaeie iam mollior amnis</TextUnit>
    <TextUnit id="496" loc="429">Caucasea de eote fluat Rhodopeius Hebrus,</TextUnit>
    <TextUnit id="497" loc="430">mansuevere Getae, feritasque eruenta Geloni</TextUnit>
    <TextUnit id="498" loc="431">laete mero sitiens exsanguia poeula miscet</TextUnit>
    <TextUnit id="499" loc="432">libatura saeros Christi de sanguine potus,</TextUnit>
    <TextUnit id="500" loc="433">novit et Atlantis pridem plaga perfida Mauri</TextUnit>
    <TextUnit id="501" loc="434">dedere crinitos ad Christi altaria reges,</TextUnit>
    <TextUnit id="502" loc="435">ex quo mortalem praestrinxit Spiritus alvum,</TextUnit>
    <TextUnit id="503" loc="436">Spiritus ille Deus, Deus et se corpore matris</TextUnit>
    <TextUnit id="504" loc="437">induit atque hominem de virginitate ereavit,</TextUnit>
    <TextUnit id="505" loc="438">Delphica damnatis tacuerunt sortibus antra,</TextUnit>
    <TextUnit id="506" loc="439">non tripodas eortina regit,  non spumat anhelus</TextUnit>
    <TextUnit id="507" loc="440">fata Sibyllinis fanaticus edita libris,</TextUnit>
    <TextUnit id="508" loc="441">perdidit insanos mendax Dodona vapores,</TextUnit>
    <TextUnit id="509" loc="442">mortua iam mutae lugent oracula Cumae,</TextUnit>
    <TextUnit id="510" loc="443">nec responsa refert Libyeis in Syrtibus Hammon.</TextUnit>
    <TextUnit id="511" loc="444">ipsa suis Christum Capitolia Romula maerent</TextUnit>
    <TextUnit id="512" loc="445">principibus lucere Deum, destructaque templa</TextUnit>
    <TextUnit id="513" loc="446">imperio cecidisse ducum, iam purpura supplex</TextUnit>
    <TextUnit id="514" loc="447">sternitur Aeneadae rectoris ad atria Christi,</TextUnit>
    <TextUnit id="515" loc="448">vexillumque crucis summus dominator adorat.</TextUnit>
    <TextUnit id="516" loc="449">principibus tamen e cunctis non defuit unus</TextUnit>
    <TextUnit id="517" loc="450">me puero, ut memini, ductor fortissimus armis,</TextUnit>
    <TextUnit id="518" loc="451">conditor et legum, celeberrimus ore manuque,</TextUnit>
    <TextUnit id="519" loc="452">consultor patriae, sed non consultor habendae</TextUnit>
    <TextUnit id="520" loc="453">relligionis, amans ter centum milia divum.</TextUnit>
    <TextUnit id="521" loc="454">perfidus ille Deo, quamvis non perfidus orbi,</TextUnit>
    <TextUnit id="522" loc="455">augustum caput ante pedes curvare Minervae</TextUnit>
    <TextUnit id="523" loc="456">fictilis et soleas Iunonis lambere, plantis</TextUnit>
    <TextUnit id="524" loc="457">Herculis advolvi, genua incerare Dianae,</TextUnit>
    <TextUnit id="525" loc="458">quin et Apollineo frontem submittere gypso</TextUnit>
    <TextUnit id="526" loc="459">aut Pollucis equum suffire ardentibus extis.</TextUnit>
    <TextUnit id="527" loc="460">forte litans Hecaten placabat sanguine multo;</TextUnit>
    <TextUnit id="528" loc="461">pontificum festis ferienda securibus illic</TextUnit>
    <TextUnit id="529" loc="462">agmina vaccarum steterant, vitulasque revincta</TextUnit>
    <TextUnit id="530" loc="463">fronte coronatas umbrabat torta cupressus.</TextUnit>
    <TextUnit id="531" loc="464">iamque insertato reserarat viscera cultro</TextUnit>
    <TextUnit id="532" loc="465">vittatus de more senex manibusque cruentis</TextUnit>
    <TextUnit id="533" loc="466">tractabat trepidas letali frigore fibras,</TextUnit>
    <TextUnit id="534" loc="467">postremosque animae pulsus in corde tepenti</TextUnit>
    <TextUnit id="535" loc="468">callidus interpres numeris et fine notabat:</TextUnit>
    <TextUnit id="536" loc="469">cum subito exclamat media inter sacra sacerdos</TextUnit>
    <TextUnit id="537" loc="470">pallidus ‘en quid ago? maius, rex optime, maius</TextUnit>
    <TextUnit id="538" loc="471">numen nescio quod nostris intervenit aris</TextUnit>
    <TextUnit id="539" loc="472">quam sufferre queant spumantia cymbia lacte,</TextUnit>
    <TextUnit id="540" loc="473">caesarum sanguis pecudum, verbena, coronae,</TextUnit>
    <TextUnit id="541" loc="474">accitas video longe dispergier umbras,</TextUnit>
    <TextUnit id="542" loc="475">territa Persephone vertit vestigia retro</TextUnit>
    <TextUnit id="543" loc="476">extinctis facibus, tracto  fugitiva flagello,</TextUnit>
    <TextUnit id="544" loc="477">nil agit arcanum murmur, nil Thessala prosunt</TextUnit>
    <TextUnit id="545" loc="478">carmina, turbatos revocat nulla hostia manes,</TextUnit>
    <TextUnit id="546" loc="479">nonne vides ut turibulis frigentibus ignis</TextUnit>
    <TextUnit id="547" loc="480">marceat, ut canis pigrescat pruna favillis?</TextUnit>
    <TextUnit id="548" loc="481">ecce Palatinus pateram retinere minister</TextUnit>
    <TextUnit id="549" loc="482">non valet, elisa destillant balsama dextra,</TextUnit>
    <TextUnit id="550" loc="483">flamen et ipse suas miratur vertice laurus</TextUnit>
    <TextUnit id="551" loc="484">cedere, et incertum frustratur victima ferrum,</TextUnit>
    <TextUnit id="552" loc="485">nescio quis certe subrepsit Christicolarum</TextUnit>
    <TextUnit id="553" loc="486">hic iuvenum; genus hoc hominum tremit infula et omne</TextUnit>
    <TextUnit id="554" loc="487">pulvinar divum, lotus procul absit et unctus;</TextUnit>
    <TextUnit id="555" loc="488">pulchra reformatis redeat Proserpina sacris.’</TextUnit>
    <TextUnit id="556" loc="489">dixit, et exsanguis conlabitur ac, velut ipsum</TextUnit>
    <TextUnit id="557" loc="490">cerneret exerto minitantem fulmine Christum,</TextUnit>
    <TextUnit id="558" loc="491">ipse quoque exanimis posito diademate princeps</TextUnit>
    <TextUnit id="559" loc="492">pallet et adstantes circumspicit, ecquis alumnus</TextUnit>
    <TextUnit id="560" loc="493">chrismatis inscripto signaret tempora ligno,</TextUnit>
    <TextUnit id="561" loc="494">qui Zoroastreos turbasset fronte susurros.</TextUnit>
    <TextUnit id="562" loc="495">armiger e cuneo puerorum flavicomantum,</TextUnit>
    <TextUnit id="563" loc="496">purpurei custos lateris, deprenditur unus,</TextUnit>
    <TextUnit id="564" loc="497">nec negat, et gemino gemmata hastilia ferro</TextUnit>
    <TextUnit id="565" loc="498">proicit ac signum Christi se ferre fatetur.</TextUnit>
    <TextUnit id="566" loc="499">prosiluit pavidus deiecto antistite princeps</TextUnit>
    <TextUnit id="567" loc="500">marmoreum fugiens nullo comitante sacellum,</TextUnit>
    <TextUnit id="568" loc="501">dum tremefacta cohors dominique oblita supinas</TextUnit>
    <TextUnit id="569" loc="502">erigit ad caelum facies atque invocat Iesum,</TextUnit>
    <TextUnit id="570" loc="503">iamne piget facti? iam paenitet? en tibi Christum,</TextUnit>
    <TextUnit id="571" loc="504">infelix Iudaea, Deum, qui sabbata solvens</TextUnit>
    <TextUnit id="572" loc="505">terrea mortales aeterna in sabbata sumpsit,</TextUnit>
    <TextUnit id="573" loc="506">gentibus emicuit, praefulsit regibus, orbem</TextUnit>
    <TextUnit id="574" loc="507">possidet, imperii dominam sibi cedere  Romam</TextUnit>
    <TextUnit id="575" loc="508">conpulit et simulacra deum Tarpeia subegit,</TextUnit>
    <TextUnit id="576" loc="509">disce tuis, miseranda, malis, quo vindice tandem</TextUnit>
    <TextUnit id="577" loc="510">vana superstitio lex et carnaliter acta</TextUnit>
    <TextUnit id="578" loc="511">plectatur, cuius virtus te proterat ultrix.</TextUnit>
    <TextUnit id="579" loc="512">destructone iacent Solomonia saxa metallo</TextUnit>
    <TextUnit id="580" loc="513">aedificata manu? iacet illud nobile templum,</TextUnit>
    <TextUnit id="581" loc="514">cur iacet? artificis quia dextra solubilis illud</TextUnit>
    <TextUnit id="582" loc="515">caemcntum struxit resolubile; iure solutum est</TextUnit>
    <TextUnit id="583" loc="516">et iacet, in nihilum quoniam redit omne politum.</TextUnit>
    <TextUnit id="584" loc="517">quod fieri recipit, recipit quandoque perire,</TextUnit>
    <TextUnit id="585" loc="518">si nostrum contra quod sit vis discere templum,</TextUnit>
    <TextUnit id="586" loc="519">est illud quod nemo opifex fabriliter aptans</TextUnit>
    <TextUnit id="587" loc="520">conposuit, quod nulla abies pinusve dolata</TextUnit>
    <TextUnit id="588" loc="521">texuit, exciso quod numquam marmore crevit;</TextUnit>
    <TextUnit id="589" loc="522">cuius onus nullis fultum sublime columnis</TextUnit>
    <TextUnit id="590" loc="523">fornice curvato tenui super arte pependit,</TextUnit>
    <TextUnit id="591" loc="524">sed verbo factum Domini; non voce sonora,</TextUnit>
    <TextUnit id="592" loc="525">sed verbo, quod semper erat. verbum caro factum est.</TextUnit>
    <TextUnit id="593" loc="526">hoc templum aeternum est, hoc finem non habet, hoc tu</TextUnit>
    <TextUnit id="594" loc="527">expugnare volens flagris, cruce, felle petisti,</TextUnit>
    <TextUnit id="595" loc="528">destructum iacuit poenis vexantibus: esto,</TextUnit>
    <TextUnit id="596" loc="529">matris enim ex utero quod destrueretur habebat,</TextUnit>
    <TextUnit id="597" loc="530">sed quod morte brevi materna ex parte solutum est</TextUnit>
    <TextUnit id="598" loc="531">maiestate Patris vivum lux tertia reddit,</TextUnit>
    <TextUnit id="599" loc="532">vidisti angelicis comitatum coetibus alte</TextUnit>
    <TextUnit id="600" loc="533">ire meum, cuius servor munimine, templum,</TextUnit>
    <TextUnit id="601" loc="534">illius aeternae suspendunt culmina portae,</TextUnit>
    <TextUnit id="602" loc="535">ac per inacccssas scalarum gloria turres</TextUnit>
    <TextUnit id="603" loc="536">tollitur et gradibus lucet via candida summis,</TextUnit>
    <TextUnit id="604" loc="537">at tua congcstae tumulant holocausta ruinae,</TextUnit>
    <TextUnit id="605" loc="538">quid mereare Titus docuit, docuere rapinis</TextUnit>
    <TextUnit id="606" loc="539">Pompeianae acies, quibus exstirpata per omnes</TextUnit>
    <TextUnit id="607" loc="540">terrarum pelagique plagas tua membra feruntur.</TextUnit>
    <TextUnit id="608" loc="541">exibis vagus huc illuc fluitantibus errat</TextUnit>
    <TextUnit id="609" loc="542">Iudaeus, postquam patria de sede revulsus</TextUnit>
    <TextUnit id="610" loc="543">supplicium pro caede luit, Christique negati</TextUnit>
    <TextUnit id="611" loc="544">sanguine respersus commissa piacula solvit,</TextUnit>
    <TextUnit id="612" loc="545">en quo priscorum virtus defluxit avorum!</TextUnit>
    <TextUnit id="613" loc="546">ervit ab antiquis dilapsa fidelibus heres</TextUnit>
    <TextUnit id="614" loc="547">nobilitas, sed iam non nobilis; illa recentem</TextUnit>
    <TextUnit id="615" loc="548">suspectat  captiva fidem, vis tanta novellae</TextUnit>
    <TextUnit id="616" loc="549">credulitatis inest; Christum confessa triumphat</TextUnit>
    <TextUnit id="617" loc="550">gens infida prius, Christi sed victa negatrix</TextUnit>
    <TextUnit id="618" loc="551">subditur imperio dominos sortita fideles.</TextUnit>
    <TextUnit id="619" loc="552">Sunt qui Iudaico cognatum dogma furori</TextUnit>
    <TextUnit id="620" loc="553">instituunt media Christum ratione secuti,</TextUnit>
    <TextUnit id="621" loc="554">hoc tantum, quod verus homo est, at caelitus illum</TextUnit>
    <TextUnit id="622" loc="555">adfirmant non esse Deum; pietate fatentur,</TextUnit>
    <TextUnit id="623" loc="556">maiestate negant: morum pro laude sacratum</TextUnit>
    <TextUnit id="624" loc="557">concelebrant, adimunt naturae summa supernae.</TextUnit>
    <TextUnit id="625" loc="558">omne opus egregium, per quod sollertia pollens</TextUnit>
    <TextUnit id="626" loc="559">emicat, ingenii est aut roboris: illud acuto</TextUnit>
    <TextUnit id="627" loc="560">corde viget, duris excellit viribus istud.</TextUnit>
    <TextUnit id="628" loc="561">mortale est sed utrumque homini; nam cana senescunt</TextUnit>
    <TextUnit id="629" loc="562">ingenia et validos consumunt saecla lacertos.</TextUnit>
    <TextUnit id="630" loc="563">haec nos in Domini virtute et laude perenni</TextUnit>
    <TextUnit id="631" loc="564">non sequimur: sequimur nullo quod semine terrae</TextUnit>
    <TextUnit id="632" loc="565">germinat, inmundum quod non de labe virili</TextUnit>
    <TextUnit id="633" loc="566">sumit principium; tener illum seminat ignis,</TextUnit>
    <TextUnit id="634" loc="567">non caro nec sanguis patrius nec foeda voluptas,</TextUnit>
    <TextUnit id="635" loc="568">intactam thalami virtus divina puellam</TextUnit>
    <TextUnit id="636" loc="569">sincero adflatu per viscera casta maritat;</TextUnit>
    <TextUnit id="637" loc="570">inconperta ortus novitas iubet ut Deus esse</TextUnit>
    <TextUnit id="638" loc="571">credatur Christus sic conditus, innuba virgo</TextUnit>
    <TextUnit id="639" loc="572">nubit spiritui, vitium nec sentit amoris,</TextUnit>
    <TextUnit id="640" loc="573">pubertas signata manet; gravis intus et extra</TextUnit>
    <TextUnit id="641" loc="574">incolumis, florens de fertilitate pudica,</TextUnit>
    <TextUnit id="642" loc="575">iam mater, sed virgo tamen, maris inscia mater.</TextUnit>
    <TextUnit id="643" loc="576">quid renuis? quid inane caput, non credule, quassas?</TextUnit>
    <TextUnit id="644" loc="577">angelus hoc saneto fore nuntiat  ore: plaeetne</TextUnit>
    <TextUnit id="645" loc="578">credere et angelicis aurem reserare loquellis?</TextUnit>
    <TextUnit id="646" loc="579">ipsa coruscantis monitum sacra virgo ministri</TextUnit>
    <TextUnit id="647" loc="580">credidit atque ideo concepit credula Christum;</TextUnit>
    <TextUnit id="648" loc="581">credentes nam Christus adit, dubitabile pectus</TextUnit>
    <TextUnit id="649" loc="582">sub titubante fide refugo contemnit honore,</TextUnit>
    <TextUnit id="650" loc="583">virginitas et prompta fides Christum bibit alvo</TextUnit>
    <TextUnit id="651" loc="584">cordis et intactis condit paritura latebris,</TextUnit>
    <TextUnit id="652" loc="585">crede quod emissus solio Patris angelus infit.</TextUnit>
    <TextUnit id="653" loc="586">vel, si concretus liquidam de sidere vocem</TextUnit>
    <TextUnit id="654" loc="587">non capit auditus, mulier quid coniuge praegnans</TextUnit>
    <TextUnit id="655" loc="588">clamet anus credens et tandem sobrius audi.</TextUnit>
    <TextUnit id="656" loc="589">mira fides! utero puer interceptus anili</TextUnit>
    <TextUnit id="657" loc="590">virgineum Dominum materno ex ore salutat,</TextUnit>
    <TextUnit id="658" loc="591">primus et infantem non natus nuntiat infans</TextUnit>
    <TextUnit id="659" loc="592">iam nostrum;  vagire sibi nam pusio nondum</TextUnit>
    <TextUnit id="660" loc="593">norat et ora Deo reserabat garrula Christo,</TextUnit>
    <TextUnit id="661" loc="594">promite secretos fatus; date, pandite librum,</TextUnit>
    <TextUnit id="662" loc="595">evomuit spirante Deo quem sanctus Esaias.</TextUnit>
    <TextUnit id="663" loc="596">percensere libet calamique revolvere sulcos,</TextUnit>
    <TextUnit id="664" loc="597">sidereis quos illa notis manus aurea duxit,</TextUnit>
    <TextUnit id="665" loc="598">ite hinc, dum rutilos apices submissus adoro,</TextUnit>
    <TextUnit id="666" loc="599">dum lacrimans veneror dumque oscula dulcia figo;</TextUnit>
    <TextUnit id="667" loc="600">gaudia concipiunt lacrimas, dant gaudia fletum.</TextUnit>
    <TextUnit id="668" loc="601">advenit promissa dies quam dixerat iste</TextUnit>
    <TextUnit id="669" loc="602">adfore versiculus, cum virgo puerpera, teste</TextUnit>
    <TextUnit id="670" loc="603">haud dubie sponso, pacti cui cura pudoris,</TextUnit>
    <TextUnit id="671" loc="604">edidit, Emmanuelque meum me cernere fecit,</TextUnit>
    <TextUnit id="672" loc="605">estne Deus iam noster? homo versatur et adstat</TextUnit>
    <TextUnit id="673" loc="606">nobiscum nomenque probat versumque vetustis</TextUnit>
    <TextUnit id="674" loc="607">obscurum saeclis praesenti inluminat ore.</TextUnit>
    <TextUnit id="675" loc="608">estne Deus, cuius cunas veneratus Eous</TextUnit>
    <TextUnit id="676" loc="609">lancibus auratis regalia fercula supplex</TextUnit>
    <TextUnit id="677" loc="610">virginis ad gremium pannis puerilibus offert?</TextUnit>
    <TextUnit id="678" loc="611">quis tam pinnatus rapidoque simillimus austro</TextUnit>
    <TextUnit id="679" loc="612">nuntius Aurorae populos atque ultima Bactra</TextUnit>
    <TextUnit id="680" loc="613">attigit, inluxisse diem Iactantibus horis,</TextUnit>
    <TextUnit id="681" loc="614">qua tener innupto penderet ab ubere Christus?</TextUnit>
    <TextUnit id="682" loc="615">‘vidimus hunc ’ aiunt ‘puerum per sidera ferri,</TextUnit>
    <TextUnit id="683" loc="616">et super antiquos signorum ardescere tractus.’</TextUnit>
    <TextUnit id="684" loc="617">diriguit trepidans Chaldaeo in vertice pernox</TextUnit>
    <TextUnit id="685" loc="618">astrologus, cessisse Anguem, fugisse Leonem,</TextUnit>
    <TextUnit id="686" loc="619">contraxisse pedes lateris maneo ordine Cancrum,</TextUnit>
    <TextUnit id="687" loc="620">cornibus infractis domitum mugire Iuvencum,</TextUnit>
    <TextUnit id="688" loc="621">sidus et Hirquinum laceris marcescere villis,</TextUnit>
    <TextUnit id="689" loc="622">labitur hinc pulsus Puer Hydrius, inde Sagittae,</TextUnit>
    <TextUnit id="690" loc="623">palantes Geminos fuga separat, inproba Virgo</TextUnit>
    <TextUnit id="691" loc="624">prodit amatores tacitos in fornice mundi,</TextUnit>
    <TextUnit id="692" loc="625">quique alii horrificis pendent in nubibus ignes</TextUnit>
    <TextUnit id="693" loc="626">Luciferum timuere novum: rota lurida solis</TextUnit>
    <TextUnit id="694" loc="627">haeret, et excidium sentit iam iamque futurum,</TextUnit>
    <TextUnit id="695" loc="628">seque die medio velandum  tegmine glauco,</TextUnit>
    <TextUnit id="696" loc="629">splendoremque poli periturum nocte diurna</TextUnit>
    <TextUnit id="697" loc="630">orbe repentinis caput obnubente tenebris.</TextUnit>
    <TextUnit id="698" loc="631">hunc ego non cumulem myrrhaeque et turis et auri</TextUnit>
    <TextUnit id="699" loc="632">muneribus? scio quem videam, quae dona rependam.</TextUnit>
    <TextUnit id="700" loc="633">hunc ego non venerer, qui caelo visus humique</TextUnit>
    <TextUnit id="701" loc="634">inventus rex atque Deus moderatur utrumque</TextUnit>
    <TextUnit id="702" loc="635">naturae specimen, tumuloque inferna refringens</TextUnit>
    <TextUnit id="703" loc="636">regna insurgentes secum iubet ire sepultos?</TextUnit>
    <TextUnit id="704" loc="637">caelum habitat, terris intervenit, abdita rumpit</TextUnit>
    <TextUnit id="705" loc="638">Tartara, vera fides; Deus est, qui totus ubique est.</TextUnit>
    <TextUnit id="706" loc="639">numquid vana viros aut mens aut lingua fefellit?</TextUnit>
    <TextUnit id="707" loc="640">numquid fortuitis frustrantia dona dederunt</TextUnit>
    <TextUnit id="708" loc="641">casibus aut caeco votum sub honore dicarunt?</TextUnit>
    <TextUnit id="709" loc="642">quae porro causa aut ratio submittere colla</TextUnit>
    <TextUnit id="710" loc="643">ante pedes Mariae puerique crepundia parvi,</TextUnit>
    <TextUnit id="711" loc="644">si tantum mortalis erat, nec summa potestas</TextUnit>
    <TextUnit id="712" loc="645">inplebat teneros divinis flatibus artus?</TextUnit>
    <TextUnit id="713" loc="646">sed iam tolle magos, tus, aurum, myrrhea dona,</TextUnit>
    <TextUnit id="714" loc="647">quae verum docuere Deum, praesepia, pannos,</TextUnit>
    <TextUnit id="715" loc="648">matris adoratum gremium face sideris ardens:</TextUnit>
    <TextUnit id="716" loc="649">ipsa Deum virtus factorum et mira loquantur,</TextUnit>
    <TextUnit id="717" loc="650">insanos video subito mitescere ventos</TextUnit>
    <TextUnit id="718" loc="651">cum iubeat Christus, video luctantia magnis</TextUnit>
    <TextUnit id="719" loc="652">aequora turbinibus tranquillo marmore tendi</TextUnit>
    <TextUnit id="720" loc="653">imperio Christi, video calcatus eundem</TextUnit>
    <TextUnit id="721" loc="654">cum patitur gurges tergum solidante liquore.</TextUnit>
    <TextUnit id="722" loc="655">ipse super fluidas plantis nitentibus undas</TextUnit>
    <TextUnit id="723" loc="656">ambulat ac presso firmat vestigia fluctu,</TextUnit>
    <TextUnit id="724" loc="657">increpat ipse notos, et flatibus otia mandat,</TextUnit>
    <TextUnit id="725" loc="658">quis iubeat saevis aquilonibus ‘ite, silete</TextUnit>
    <TextUnit id="726" loc="659">carceribus vestris amploque facessite ponto,’</TextUnit>
    <TextUnit id="727" loc="660">sit nisi caelipotens aquilonum conditor idem?</TextUnit>
    <TextUnit id="728" loc="661">ninguidus agnoscit Boreas atque imbrifer Eurus</TextUnit>
    <TextUnit id="729" loc="662">nimborum dominum tempestatumque potentem,</TextUnit>
    <TextUnit id="730" loc="663">excitamque hiemem verrunt vidente sereno,</TextUnit>
    <TextUnit id="731" loc="664">quis pelagi calcarit aquas? quis per vada glauca</TextUnit>
    <TextUnit id="732" loc="665">gressibus inpressis spatiatus triverit udum</TextUnit>
    <TextUnit id="733" loc="666">non submersus iter, sola pendulus et pede sicco,</TextUnit>
    <TextUnit id="734" loc="667">aequoreae nisi factor aquae, qui Spiritus olim</TextUnit>
    <TextUnit id="735" loc="668">ore superfusus patrio volitabat in undis</TextUnit>
    <TextUnit id="736" loc="669">nondum discretis nec certo litore elausis?</TextUnit>
    <TextUnit id="737" loc="670">sustinuit gressum Domini famulus liquor, ac se</TextUnit>
    <TextUnit id="738" loc="671">mobilitate carens solidos substrinxit ad usus.</TextUnit>
    <TextUnit id="739" loc="672">quid diversa Dei memorem facta inclyta Christi?</TextUnit>
    <TextUnit id="740" loc="673">altius inspecta quae, maiestate negator,</TextUnit>
    <TextUnit id="741" loc="674">haud dubitans hominem, tute ipse fatebere numen.</TextUnit>
    <TextUnit id="742" loc="675">inlevit caecos oculos et lumina limo</TextUnit>
    <TextUnit id="743" loc="676">reddidit umectam sacro sputamine terram</TextUnit>
    <TextUnit id="744" loc="677">contrectans digitis: luteum medicamen operta</TextUnit>
    <TextUnit id="745" loc="678">nox habuit, tenebras obducta uligo removit,</TextUnit>
    <TextUnit id="746" loc="679">insuper ostendit quonam caligo lavacro</TextUnit>
    <TextUnit id="747" loc="680">expurganda foret, variis Siloa refundit</TextUnit>
    <TextUnit id="748" loc="681">momentis latices, nec fluctum semper anhelat,</TextUnit>
    <TextUnit id="749" loc="682">sed vice distincta largos lacus accipit haustus.</TextUnit>
    <TextUnit id="750" loc="683">agmina languentum sitiunt spem fontis avari,</TextUnit>
    <TextUnit id="751" loc="684">membrorum maculas puro ablutura natatu.</TextUnit>
    <TextUnit id="752" loc="685">certatim interea roranti pumice raucas</TextUnit>
    <TextUnit id="753" loc="686">exspectant scatebras et sicco margine pendent,</TextUnit>
    <TextUnit id="754" loc="687">hoc limum iubet inpositum de fonte lavari</TextUnit>
    <TextUnit id="755" loc="688">Christus et infusa vultum splendescere luce.</TextUnit>
    <TextUnit id="756" loc="689">norat enim limo sese informasse figuram</TextUnit>
    <TextUnit id="757" loc="690">ante tenebrosam, proprii medicamen et oris</TextUnit>
    <TextUnit id="758" loc="691">adiecisse novo, quem primum finxerat, Adae.</TextUnit>
    <TextUnit id="759" loc="692">nam sine divino Domini perflamine summi</TextUnit>
    <TextUnit id="760" loc="693">arida terra fuit, nulli prius apta medellae:</TextUnit>
    <TextUnit id="761" loc="694">sed postquam liquidus caelesti Spiritus ore</TextUnit>
    <TextUnit id="762" loc="695">virgineam respersit humum, medicabilis illa est.</TextUnit>
    <TextUnit id="763" loc="696">inde trahit sucum lentoque umore salutem</TextUnit>
    <TextUnit id="764" loc="697">inlinit, infunditque diem baptismate lota.</TextUnit>
    <TextUnit id="765" loc="698">caecus adest oculis iam Christi ex ore refectis</TextUnit>
    <TextUnit id="766" loc="699">seque luto et nitidis lucem sumpsisse fluentis</TextUnit>
    <TextUnit id="767" loc="700">clamat, et auctorem stupefacta per oppida monstrat,</TextUnit>
    <TextUnit id="768" loc="701">auctorem lucis largitoremque dierum,</TextUnit>
    <TextUnit id="769" loc="702">non dedignatum medicae purgamen aquai</TextUnit>
    <TextUnit id="770" loc="703">corpore sub proprio monstrare errantibus aegris,</TextUnit>
    <TextUnit id="771" loc="704">milibus ex multis paucissima quaeque retexam,</TextUnit>
    <TextUnit id="772" loc="705">summatim relegam totus quae non capit orbis.</TextUnit>
    <TextUnit id="773" loc="706">quinque in deserto panes iubet et duo pisces</TextUnit>
    <TextUnit id="774" loc="707">adponi in pastum populis, qui forte magistrum</TextUnit>
    <TextUnit id="775" loc="708">non revocante fame stipabant undique saeptum,</TextUnit>
    <TextUnit id="776" loc="709">inmemoresque cibi vicos, castella, macellum,</TextUnit>
    <TextUnit id="777" loc="710">oppida, mercatus et conciliabula et urbes</TextUnit>
    <TextUnit id="778" loc="711">respuerant, largo contenti dogmate vesci,</TextUnit>
    <TextUnit id="779" loc="712">multa virum strato fervent convivia faeno,</TextUnit>
    <TextUnit id="780" loc="713">centenos simul accubitus iniere sodales,</TextUnit>
    <TextUnit id="781" loc="714">seque per innumeras infundunt agmina mensas,</TextUnit>
    <TextUnit id="782" loc="715">pisciculis—iam crede Deum—saturanda duobus</TextUnit>
    <TextUnit id="783" loc="716">et paucis crescente cibo per fragmina crustis.</TextUnit>
    <TextUnit id="784" loc="717">ambesis dapibus cumulatim aggesta redundant</TextUnit>
    <TextUnit id="785" loc="718">fercula, bis senos micarum molibus inplent</TextUnit>
    <TextUnit id="786" loc="719">post cenam cophinos; crudus conviva resudat</TextUnit>
    <TextUnit id="787" loc="720">congeriem ventris, gemit et sub fasce minister.</TextUnit>
    <TextUnit id="788" loc="721">quis cumulare potest epulas in grandia parvas?</TextUnit>
    <TextUnit id="789" loc="722">quis, nisi qui corpus pastumque et corporis omnem</TextUnit>
    <TextUnit id="790" loc="723">condens ex nihilo nulla existente creavit</TextUnit>
    <TextUnit id="791" loc="724">mundum materia? non sicut sculptor ab aeris</TextUnit>
    <TextUnit id="792" loc="725">rudere decoctam consuescit vivere massam,</TextUnit>
    <TextUnit id="793" loc="726">sed Deus omnipotens orbem sine semine finxit,</TextUnit>
    <TextUnit id="794" loc="727">nil erat omne quod est: nil id procedere et esse</TextUnit>
    <TextUnit id="795" loc="728">atque novum fieri, mox et grandescere iussum est.</TextUnit>
    <TextUnit id="796" loc="729">parvum de nihilo primum fuit, addita parvo</TextUnit>
    <TextUnit id="797" loc="730">incrementa modis auxerunt omnia plenis.</TextUnit>
    <TextUnit id="798" loc="731">ergo ego, cum videam manibus sic crescere Christi</TextUnit>
    <TextUnit id="799" loc="732">parva alimenta hominum, possum dubitare per ipsum</TextUnit>
    <TextUnit id="800" loc="733">exiguas rerum species elementaque mundi</TextUnit>
    <TextUnit id="801" loc="734">ex nihilo primum modica et mox grandia sensim</TextUnit>
    <TextUnit id="802" loc="735">crevisse, ex modicis quae consummata videmus?</TextUnit>
    <TextUnit id="803" loc="736">ac ne post hominum pastus calcata perirent,</TextUnit>
    <TextUnit id="804" loc="737">neve relicta lupis aut vulpibus exiguisve</TextUnit>
    <TextUnit id="805" loc="738">muribus in praedam nullo custode iacerent,</TextUnit>
    <TextUnit id="806" loc="739">bis sex adpositi, cumulatim qui bona Christi</TextUnit>
    <TextUnit id="807" loc="740">servarent gravidis procul ostentata canistris.</TextUnit>
    <TextUnit id="808" loc="741">sed quid ego haec autem titubanti voce retexo,</TextUnit>
    <TextUnit id="809" loc="742">indignus qui sancta canam? procede sepulcro,</TextUnit>
    <TextUnit id="810" loc="743">Lazare, dic cuius vocem tellure sub ima</TextUnit>
    <TextUnit id="811" loc="744">audieris, quae vis pcnetraverit abdita leti,</TextUnit>
    <TextUnit id="812" loc="745">quod, cum te Christus penitus nigrante profundo</TextUnit>
    <TextUnit id="813" loc="746">inmersum vocat ut redeas, ceu proximus audis,</TextUnit>
    <TextUnit id="814" loc="747">nec remoratus ades? quae tam vicina Charybdis</TextUnit>
    <TextUnit id="815" loc="748">regna tenebrarum tenui distantia fine</TextUnit>
    <TextUnit id="816" loc="749">coniungit superis? ubi Taenara tristia vasto</TextUnit>
    <TextUnit id="817" loc="750">in praeceps deiecta chao, latebrosus et ille</TextUnit>
    <TextUnit id="818" loc="751">amnis inexpletis volvens incendia ripis?</TextUnit>
    <TextUnit id="819" loc="752">ante fores tumuli, quas saxa inmania duro</TextUnit>
    <TextUnit id="820" loc="753">obice damnarant scopulis substructa cavatis,</TextUnit>
    <TextUnit id="821" loc="754">stat Dominus nomenque ciet frigentis amici,</TextUnit>
    <TextUnit id="822" loc="755">nec mora, funereus revolutis rupibus horror</TextUnit>
    <TextUnit id="823" loc="756">evomit exequias gradiente cadavere vivas,</TextUnit>
    <TextUnit id="824" loc="757">solvite iam laetae redolentia vincla, sorores,</TextUnit>
    <TextUnit id="825" loc="758">solus odor sparsi spiramen aromatis efflat,</TextUnit>
    <TextUnit id="826" loc="759">nec de corporeo nidorem sordida tabo</TextUnit>
    <TextUnit id="827" loc="760">aura refert, oculos sanie stillante solutos</TextUnit>
    <TextUnit id="828" loc="761">pristinus in speculum decor excitat, et putrefactas</TextUnit>
    <TextUnit id="829" loc="762">tincta rubore genas paulatim purpura vestit,</TextUnit>
    <TextUnit id="830" loc="763">quis potuit fluidis animam suffundere membris?</TextUnit>
    <TextUnit id="831" loc="764">nimirum qui membra dedit, qui fictilis ulvae</TextUnit>
    <TextUnit id="832" loc="765">perflavit venam madidam, cui tabida glaeba</TextUnit>
    <TextUnit id="833" loc="766">traxit sanguineos infecto umore colores.</TextUnit>
    <TextUnit id="834" loc="767">o mors auritis iam mitis legibus, o mors</TextUnit>
    <TextUnit id="835" loc="768">surda prius, iam docta sequi quodcumque iubetur,</TextUnit>
    <TextUnit id="836" loc="769">cui tantum de te licuit? convicta fatere</TextUnit>
    <TextUnit id="837" loc="770">esse Deum, solus qui me tibi praeripit, Iesum.</TextUnit>
    <TextUnit id="838" loc="771">abde negatores Christi, nemo invidet, abde;</TextUnit>
    <TextUnit id="839" loc="772">utere sorte tua blasphemis nocte tenendis</TextUnit>
    <TextUnit id="840" loc="773">perpetua, plebem iustorum capta resolve,</TextUnit>
    <TextUnit id="841" loc="774">qui norunt hominem atque Deum sic dicere Christum</TextUnit>
    <TextUnit id="842" loc="775">ut verus summusque Deus mortalia gestet.</TextUnit>
    <TextUnit id="843" loc="776">ipse gerit quod struxit opus, nec ferre pudescit</TextUnit>
    <TextUnit id="844" loc="777">factor quod peperit, corpus loquor atque animae vim.</TextUnit>
    <TextUnit id="845" loc="778">finxerat hoc digitis, animam sufflaverat ore.</TextUnit>
    <TextUnit id="846" loc="779">totum hominem Deus adsumit, quia totus ab ipso est,</TextUnit>
    <TextUnit id="847" loc="780">et totum redimit quem sumpserat, omne reducens,</TextUnit>
    <TextUnit id="848" loc="781">quidquid homo est, istud tumulis, ast illud abysso.</TextUnit>
    <TextUnit id="849" loc="782">Occurrit dubitans hic dissertator et illud</TextUnit>
    <TextUnit id="850" loc="783">obicit, anne fides capit ut substantia flante</TextUnit>
    <TextUnit id="851" loc="784">inspirata Deo cruciatum sentiat, utque</TextUnit>
    <TextUnit id="852" loc="785">inferni petat ima poli barathroque coquatur?</TextUnit>
    <TextUnit id="853" loc="786">crede animam non esse Deum, sed crede creatis</TextUnit>
    <TextUnit id="854" loc="787">maiorem cunctis, ipsam quoque crede creatam,</TextUnit>
    <TextUnit id="855" loc="788">formata est namque ore Dei, quae non erat ante,</TextUnit>
    <TextUnit id="856" loc="789">sed formata habitu pulcherrima pictaque rebus</TextUnit>
    <TextUnit id="857" loc="790">divinis, et plena Deo similisque creanti,</TextUnit>
    <TextUnit id="858" loc="791">non tamen ipsa Deus, quoniam generatio non est,</TextUnit>
    <TextUnit id="859" loc="792">sed factura Dei est; solus de corde Parentis</TextUnit>
    <TextUnit id="860" loc="793">Filius emicuit; verus, verus  Deus ille.</TextUnit>
    <TextUnit id="861" loc="794">conlatum est animae, subito ut, quae non erat, esset.</TextUnit>
    <TextUnit id="862" loc="795">ille coaeternus Patris est et semper in ipso,</TextUnit>
    <TextUnit id="863" loc="796">nec factus sed natus habet quodcumque paternum est,</TextUnit>
    <TextUnit id="864" loc="797">haec similis velut umbra Dei est. sic ipse locutus</TextUnit>
    <TextUnit id="865" loc="798">factor, utroque hominem meditans de Agmine iunctim</TextUnit>
    <TextUnit id="866" loc="799">aedificare sui similem; sed non habet umbra</TextUnit>
    <TextUnit id="867" loc="800">quod corpus solidum, cuius imitatio in umbra est,</TextUnit>
    <TextUnit id="868" loc="801">atque aliud verum est, aliud simulatio veri.</TextUnit>
    <TextUnit id="869" loc="802">est similis saeclis quod non consumitur ullis,</TextUnit>
    <TextUnit id="870" loc="803">quod sapiens iustique capax reginaque rerum</TextUnit>
    <TextUnit id="871" loc="804">imperat, ante videt, perpendit, praecavet, infit,</TextUnit>
    <TextUnit id="872" loc="805">verborum morumque opifex instructaque mille</TextUnit>
    <TextUnit id="873" loc="806">artibus et caelum sensu percurrere docta,</TextUnit>
    <TextUnit id="874" loc="807">his animam similem sibi conditor effigiavit,</TextUnit>
    <TextUnit id="875" loc="808">cetera dissimilem: quippe hanc conprendere promptum est,</TextUnit>
    <TextUnit id="876" loc="809">quam modus et species determinat, at Deus ingens</TextUnit>
    <TextUnit id="877" loc="810">atque superfusus trans omnia nil habet in se</TextUnit>
    <TextUnit id="878" loc="811">extremum, ut claudi valeat sensuve teneri,</TextUnit>
    <TextUnit id="879" loc="812">inconprensa manet virtus, cui linea defit ultima,</TextUnit>
    <TextUnit id="880" loc="813">quam spatium non mensurabile tendit,</TextUnit>
    <TextUnit id="881" loc="814">ergo animam factam, magno et factore minorem</TextUnit>
    <TextUnit id="882" loc="815">maioremque aliis atque omnibus imperitantem,</TextUnit>
    <TextUnit id="883" loc="816">corruptela putris nascentem turbida carnis</TextUnit>
    <TextUnit id="884" loc="817">concipit, ac membris tabentibus interfusam</TextUnit>
    <TextUnit id="885" loc="818">participat de faece sua; fit mixta deinde</TextUnit>
    <TextUnit id="886" loc="819">peccandi natura luto cum simplice flatu,</TextUnit>
    <TextUnit id="887" loc="820">sed fortasse animam, Domini quia fluxit ab ore,</TextUnit>
    <TextUnit id="888" loc="821">conpositam factamque neges, velut ipsa Dei pars,</TextUnit>
    <TextUnit id="889" loc="822">quod dictu scelus est, taetras trahat oblita culpas</TextUnit>
    <TextUnit id="890" loc="823">et pessum damnata ruens chaos intret opertum,</TextUnit>
    <TextUnit id="891" loc="824">sit res illa Dei, non abnuo; pars tamen illa</TextUnit>
    <TextUnit id="892" loc="825">haudquaquam dicenda Dei est, quae tempore coepit,</TextUnit>
    <TextUnit id="893" loc="826">nec prior aut senior quam primum plasma putanda est.</TextUnit>
    <TextUnit id="894" loc="827">tunc etenim factam video, cum cordis amici</TextUnit>
    <TextUnit id="895" loc="828">intravit germana domum limique recentis</TextUnit>
    <TextUnit id="896" loc="829">hospita et ipsa recens fraterna sedit in aula.</TextUnit>
    <TextUnit id="897" loc="830">illa quidem flatus Domini est, sed spiritus et vis</TextUnit>
    <TextUnit id="898" loc="831">non est plena Dei, tanto moderamine missa</TextUnit>
    <TextUnit id="899" loc="832">quanto flans voluit flandi servare tenorem.</TextUnit>
    <TextUnit id="900" loc="833">est inpossibile spectare profunda Sabaoth,</TextUnit>
    <TextUnit id="901" loc="834">sed speculum Deitatis homo est: in corpore discas</TextUnit>
    <TextUnit id="902" loc="835">rem non corpoream sollers interprete Christo</TextUnit>
    <TextUnit id="903" loc="836">qui Patrem proprium mortali in corpore monstrat,</TextUnit>
    <TextUnit id="904" loc="837">perspice quam varios fundamus ab ore vapores,</TextUnit>
    <TextUnit id="905" loc="838">spiramus quotiens animae sufflabilis auras,</TextUnit>
    <TextUnit id="906" loc="839">nunc flatum tepidum calor exhalatus anhelat,</TextUnit>
    <TextUnit id="907" loc="840">rorantes nebulas udis de faucibus efflans;</TextUnit>
    <TextUnit id="908" loc="841">cum libet, in gelidum flabrali frigore ventum</TextUnit>
    <TextUnit id="909" loc="842">spiritus existit tenuis et sibilat aer.</TextUnit>
    <TextUnit id="910" loc="843">adde et distinctum quem musica tibia flatum</TextUnit>
    <TextUnit id="911" loc="844">concipit: aut ille est presso modulamine parcus,</TextUnit>
    <TextUnit id="912" loc="845">aut tumidum largo sublimat flamine bombum,</TextUnit>
    <TextUnit id="913" loc="846">aut raucos frangit modulos, aut lene susurrat,</TextUnit>
    <TextUnit id="914" loc="847">aut exile trahens sonitus producit acutos,</TextUnit>
    <TextUnit id="915" loc="848">aut murmur tenerum sublidit voce minuta,</TextUnit>
    <TextUnit id="916" loc="849">haec cum te videas mortali in corpore posse,</TextUnit>
    <TextUnit id="917" loc="850">cur non aeternum potuisse infundere credas</TextUnit>
    <TextUnit id="918" loc="851">qualem animam voluit? praescriptis quam quia condens</TextUnit>
    <TextUnit id="919" loc="852">efflavit fuditque modis, sit facta necesse est.</TextUnit>
    <TextUnit id="920" loc="853">denique multa sapit, sed non sapit omnia nostrae</TextUnit>
    <TextUnit id="921" loc="854">vis animae, certum sapere ac praenoscere iussa.</TextUnit>
    <TextUnit id="922" loc="855">iam cui certus inest modus et cui nosse negatum est</TextUnit>
    <TextUnit id="923" loc="856">omnia, factura est; nam condita et aucta probatur,</TextUnit>
    <TextUnit id="924" loc="857">collige de simili, sitne haec factura, creavit</TextUnit>
    <TextUnit id="925" loc="858">nempe manus Domini corpus mortale lutumque</TextUnit>
    <TextUnit id="926" loc="859">conposuit digitis, numquid manus articulatim</TextUnit>
    <TextUnit id="927" loc="860">est digesta Dei? numquid vola? numquid et ungues</TextUnit>
    <TextUnit id="928" loc="861">claudere flexibiles patulam seu tendere palmam?</TextUnit>
    <TextUnit id="929" loc="862">ista figura manus nostrae est, quam non habet in se</TextUnit>
    <TextUnit id="930" loc="863">incircumscriptus Dominus; sed tradita forma est</TextUnit>
    <TextUnit id="931" loc="864">humanis quae nota animis daret intellectum,</TextUnit>
    <TextUnit id="932" loc="865">ut per corpoream speciem plasmasse feratur</TextUnit>
    <TextUnit id="933" loc="866">corporis effigiem.  sic est plasmata vicissim</TextUnit>
    <TextUnit id="934" loc="867">flatu incorporeo res flabilis, oris et esse</TextUnit>
    <TextUnit id="935" loc="868">fertur opus, tenuis per quod constructa refulsit</TextUnit>
    <TextUnit id="936" loc="869">forma animae atque rudi factam se munere sensit.</TextUnit>
    <TextUnit id="937" loc="870">si non est factura manus caro nostra, nec oris</TextUnit>
    <TextUnit id="938" loc="871">est factura anima, flatu et spiramine coepta</TextUnit>
    <TextUnit id="939" loc="872">inque locum deducta aliquem; namque omne quod hora</TextUnit>
    <TextUnit id="940" loc="873">natalis profert, locus accipit; et locus ullus</TextUnit>
    <TextUnit id="941" loc="874">quod cohibere potest, modicum est, nec in omnia fusum;</TextUnit>
    <TextUnit id="942" loc="875">et quod tam modicum est ut certa sede locetur</TextUnit>
    <TextUnit id="943" loc="876">iam titubare potest; et quod titubaverit intra</TextUnit>
    <TextUnit id="944" loc="877">naturam vitii est; vitiosum denique tristem</TextUnit>
    <TextUnit id="945" loc="878">reccidit in poenam: Deus hoc, mihi credite, non est.</TextUnit>
    <TextUnit id="946" loc="879">aut, si maiestas animae est, ostendite quid sit</TextUnit>
    <TextUnit id="947" loc="880">quod lapsam Christique inopem nova gratia inundat,</TextUnit>
    <TextUnit id="948" loc="881">Spiritus et Sanctus baptismate iustificatam</TextUnit>
    <TextUnit id="949" loc="882">nobilitat, famulaeque decus, quod defuit, addit,</TextUnit>
    <TextUnit id="950" loc="883">quod quia praestatur meritis mentisque negatur,</TextUnit>
    <TextUnit id="951" loc="884">absurde fertur Deus aut pars esse Dei, quae</TextUnit>
    <TextUnit id="952" loc="885">divinum summumque bonum de fonte perenni</TextUnit>
    <TextUnit id="953" loc="886">nunc bibit obsequio, nunc culpa aut crimine perdit,</TextUnit>
    <TextUnit id="954" loc="887">et modo supplicium recipit, modo libera calcat,</TextUnit>
    <TextUnit id="955" loc="888">miraris peccare animam, quae carne coactam</TextUnit>
    <TextUnit id="956" loc="889">sortita est habitare domum, cum peccet et ipse</TextUnit>
    <TextUnit id="957" loc="890">angelus, hospitium qui nescit adire caducum</TextUnit>
    <TextUnit id="958" loc="891">cratis tabifluae? peccat quia factus et ipse est,</TextUnit>
    <TextUnit id="959" loc="892">non genitus: quocumque modo sit factus, id unus</TextUnit>
    <TextUnit id="960" loc="893">scit factor Dominus: factum mihi credere sat sit.</TextUnit>
    <TextUnit id="961" loc="894">solus labe caret peccati conditor orbis,</TextUnit>
    <TextUnit id="962" loc="895">ingenitus  genitusque Deus, Pater et Patre natus,</TextUnit>
    <TextUnit id="963" loc="896">solus et exceptus tormentum admittere triste</TextUnit>
    <TextUnit id="964" loc="897">inviolatus agit, nec quidquam sentit acerbi,</TextUnit>
    <TextUnit id="965" loc="898">exsortem dic esse animam crucis atque doloris,</TextUnit>
    <TextUnit id="966" loc="899">si culpae inmunem vacuamque a crimine nosti,</TextUnit>
    <TextUnit id="967" loc="900">quae peccare valet, valet et succumbere poenae.</TextUnit>
    <TextUnit id="968" loc="901">ipsa quidem sincera fuit dum conditur olim,</TextUnit>
    <TextUnit id="969" loc="902">quae collata rudem fecit viviscere limum,</TextUnit>
    <TextUnit id="970" loc="903">utpote de liquido naturae semine primos</TextUnit>
    <TextUnit id="971" loc="904">accipiens habitus superoque expressa sereno,</TextUnit>
    <TextUnit id="972" loc="905">sed mox, ut gravido iussa est innectier arvo,</TextUnit>
    <TextUnit id="973" loc="906">suavibus inlecebris nimium blandita refrixit</TextUnit>
    <TextUnit id="974" loc="907">deque volutabris pretiosum polluit ignem,</TextUnit>
    <TextUnit id="975" loc="908">dum transgressa Dei positum fas inproba calcat,</TextUnit>
    <TextUnit id="976" loc="909">haec prima est natura animae, sic condita simplex</TextUnit>
    <TextUnit id="977" loc="910">decidit in vitium per sordida foedera carnis,</TextUnit>
    <TextUnit id="978" loc="911">exim tincta malo peccamine principis Adae</TextUnit>
    <TextUnit id="979" loc="912">infecit genus omne hominum quod pullulat inde,</TextUnit>
    <TextUnit id="980" loc="913">et tenet ingenitas animarum infantia in ortu</TextUnit>
    <TextUnit id="981" loc="914">primi hominis maculas, nec quisquam nascitur insons.</TextUnit>
    <TextUnit id="982" loc="915">vitandus tamen error erit, ne traduce carnis</TextUnit>
    <TextUnit id="983" loc="916">transfundi in subolem credatur fons animarum</TextUnit>
    <TextUnit id="984" loc="917">sanguinis exemplo, cui texta propagine vena est.</TextUnit>
    <TextUnit id="985" loc="918">non animas animae pariunt, sed lege latent!</TextUnit>
    <TextUnit id="986" loc="919">fundit opus natura suum, quo parvula anhelent</TextUnit>
    <TextUnit id="987" loc="920">vaseula vitalisque adsit scintilla coactis.</TextUnit>
    <TextUnit id="988" loc="921">quae quamvis infusa novum penetret nova semper</TextUnit>
    <TextUnit id="989" loc="922">figmentum, vetus illa tamen de crimine avorum</TextUnit>
    <TextUnit id="990" loc="923">dicitur, inloto quoniam concreta veterno est.</TextUnit>
    <TextUnit id="991" loc="924">inde secunda redit generatio et inde lavatur</TextUnit>
    <TextUnit id="992" loc="925">naturae inluvies, iterumque renaseimur intus</TextUnit>
    <TextUnit id="993" loc="926">perfusi, ut veterem splendens anima exuat Adam.</TextUnit>
    <TextUnit id="994" loc="927">quae quia materiam peccati ex fomite carnis</TextUnit>
    <TextUnit id="995" loc="928">consociata trahit, nec non simul ipsa sodali</TextUnit>
    <TextUnit id="996" loc="929">est incentivum peccaminis, inplicat ambas</TextUnit>
    <TextUnit id="997" loc="930">vindex poena reas peccantes mente sub una,</TextUnit>
    <TextUnit id="998" loc="931">peccandique cremat socias cruciatibus aequis,</TextUnit>
    <TextUnit id="999" loc="932">his crucibus Christus nos liberat incorruptae</TextUnit>
    <TextUnit id="1000" loc="933">matris et innocui gestator corporis unus.</TextUnit>
    <TextUnit id="1001" loc="934">naturam poenae expositam, sed non vitiorum</TextUnit>
    <TextUnit id="1002" loc="935">naturam expositam contactibus induit Iesus,</TextUnit>
    <TextUnit id="1003" loc="936">atque ideo poenae nil debuit intemeratus,</TextUnit>
    <TextUnit id="1004" loc="937">fraude carens, omni culparum aspergine liber.</TextUnit>
    <TextUnit id="1005" loc="938">quid Christi in membris peccati saeva satelles</TextUnit>
    <TextUnit id="1006" loc="939">poena ageret? quid mors hominis sine crimine posset?</TextUnit>
    <TextUnit id="1007" loc="940">nimirum cassis conatibus et sine nervis</TextUnit>
    <TextUnit id="1008" loc="941">conciderent steriles peccati fomite nullo.</TextUnit>
    <TextUnit id="1009" loc="942">mors alitur culpa; culpam qui non habet, ipso</TextUnit>
    <TextUnit id="1010" loc="943">pastus defectu mortem consumit inanem.</TextUnit>
    <TextUnit id="1011" loc="944">sie mors in Domini consumpta est corpore Christi,</TextUnit>
    <TextUnit id="1012" loc="945">sic periit, solitum dum non habet arida pastum.</TextUnit>
    <TextUnit id="1013" loc="946">suspice quapropter solum inculpabile numen,</TextUnit>
    <TextUnit id="1014" loc="947">virtutem  Patris et Christi, et iam desine nostrae</TextUnit>
    <TextUnit id="1015" loc="948">invidiam conflare animae, quod sit Deus aut quod</TextUnit>
    <TextUnit id="1016" loc="949">portio parva Dei, cum Christo abscidere quidquam</TextUnit>
    <TextUnit id="1017" loc="950">et resecare Deo partem vel carpere tantum</TextUnit>
    <TextUnit id="1018" loc="951">numen non liceat, plenum sibi semper et in se.</TextUnit>
    <TextUnit id="1019" loc="952">Est operae pretium nebulosi dogmatis umbram</TextUnit>
    <TextUnit id="1020" loc="953">prodere, quam tenues atomi conpage minuta</TextUnit>
    <TextUnit id="1021" loc="954">instituunt, sed cassa cadit ventoque liquescit</TextUnit>
    <TextUnit id="1022" loc="955">adsimilis, fluxu nec se sustentat inani.</TextUnit>
    <TextUnit id="1023" loc="956">aërium Manichacus ait sine corpore vero</TextUnit>
    <TextUnit id="1024" loc="957">pervolitasse Deum, mendax phantasma cavamque</TextUnit>
    <TextUnit id="1025" loc="958">corporis effigiem, nil contrectabile habentem,</TextUnit>
    <TextUnit id="1026" loc="959">ac primum specta an deceat quidquam simulatum</TextUnit>
    <TextUnit id="1027" loc="960">adsignare Deo, cuius mera gloria falsi</TextUnit>
    <TextUnit id="1028" loc="961">nil recipit, membris hic se fallacibus aptans</TextUnit>
    <TextUnit id="1029" loc="962">fingeret esse hominem ventosa subdolus arte,</TextUnit>
    <TextUnit id="1030" loc="963">mentitus totiens, cum diceret ‘inveteratis</TextUnit>
    <TextUnit id="1031" loc="964">do veniam morbis, simul et peccata remitto:</TextUnit>
    <TextUnit id="1032" loc="965">Filius est hominis, pestem qui pellere carnis</TextUnit>
    <TextUnit id="1033" loc="966">et scelerum nexus laxare ac solvere possit:</TextUnit>
    <TextUnit id="1034" loc="967">surge valens, surge innocuus, iam tolle grabatum:</TextUnit>
    <TextUnit id="1035" loc="968">Filius hoc hominis iubeo?’ dignusne videtur</TextUnit>
    <TextUnit id="1036" loc="969">qui testis sibi sit seque ac sua carnea norit?</TextUnit>
    <TextUnit id="1037" loc="970">quid? cum discipulos, hominis quid Filius esset</TextUnit>
    <TextUnit id="1038" loc="971">passurus, fido iam praescius ore monebat,</TextUnit>
    <TextUnit id="1039" loc="972">nonne fatebatur se cum virtute paterna</TextUnit>
    <TextUnit id="1040" loc="973">esse hominem verum? quod si non credo, fefellit,</TextUnit>
    <TextUnit id="1041" loc="974">si natura Dei quae sit, Manichaee, requiris,</TextUnit>
    <TextUnit id="1042" loc="975">omne quod est, verum est. nam si mendosus agit quid,</TextUnit>
    <TextUnit id="1043" loc="976">nec Deus est: mendum divinus non capit usus.</TextUnit>
    <TextUnit id="1044" loc="977">obicis aeterno Domino quod lubricus ad nos</TextUnit>
    <TextUnit id="1045" loc="978">venerit, adsimulans aliud quam verus habebat,</TextUnit>
    <TextUnit id="1046" loc="979">obmutesce, furor; linguam, canis inprobe, morde</TextUnit>
    <TextUnit id="1047" loc="980">ipse tuam, lacero consumens verba palato.</TextUnit>
    <TextUnit id="1048" loc="981">latranti obsistit Mattheus rabiemque refellit,</TextUnit>
    <TextUnit id="1049" loc="982">qui notat omne genus carnalis stirpis ad usque</TextUnit>
    <TextUnit id="1050" loc="983">corporeum Christum, per sex septena virorum</TextUnit>
    <TextUnit id="1051" loc="984">nomina descendens et venam sanguinis alti</TextUnit>
    <TextUnit id="1052" loc="985">ex atavis longo texens per stemmata filo.</TextUnit>
    <TextUnit id="1053" loc="986">septimus hebdomadi venit superaddere sextae</TextUnit>
    <TextUnit id="1054" loc="987">hunc numerum Christus, placidum qui conficit annum</TextUnit>
    <TextUnit id="1055" loc="988">cuncta remittentem contractibus inlaqueata</TextUnit>
    <TextUnit id="1056" loc="989">multimodis, hominemque hominis de morte levantem,</TextUnit>
    <TextUnit id="1057" loc="990">inperfectus enim limus mortalis erat tunc:</TextUnit>
    <TextUnit id="1058" loc="991">vir solus perfectus adest atque integer Iesus,</TextUnit>
    <TextUnit id="1059" loc="992">cui nihil ex septem septenis defuit, ex quo</TextUnit>
    <TextUnit id="1060" loc="993">perficeret mortale genus virtute perenni.</TextUnit>
    <TextUnit id="1061" loc="994">hic ille est nobis qui septima sabbata conplet,</TextUnit>
    <TextUnit id="1062" loc="995">ut caro nostra Deo tandem sociata quiescat,</TextUnit>
    <TextUnit id="1063" loc="996">quam bis terna malis vexabant sabbata noxis.</TextUnit>
    <TextUnit id="1064" loc="997">curramus notis gradibus regumque sequamur</TextUnit>
    <TextUnit id="1065" loc="998">progeniem: Christum invenies de carne parentum</TextUnit>
    <TextUnit id="1066" loc="999">effluxisse hominum, qui sit de semine David,</TextUnit>
    <TextUnit id="1067" loc="1000">stirpe recensita numerandus sanguinis heres.</TextUnit>
    <TextUnit id="1068" loc="1001">quid? cum sanctiloquus revoluto germine Lucas</TextUnit>
    <TextUnit id="1069" loc="1002">sursum versus agit seriem, scandente nepotis</TextUnit>
    <TextUnit id="1070" loc="1003">corpore perque atavos cursum relegente vetustos,</TextUnit>
    <TextUnit id="1071" loc="1004">septenos decies conscendit Christus in ortus</TextUnit>
    <TextUnit id="1072" loc="1005">et duo (nam totidem doctores misit in orbem);</TextUnit>
    <TextUnit id="1073" loc="1006">descensos nascendo gradus redeundo retexit</TextUnit>
    <TextUnit id="1074" loc="1007">actus ad usque apicem terreni corporis Adam.</TextUnit>
    <TextUnit id="1075" loc="1008">inde parens Deitas recipit sua nostraque mixtim,</TextUnit>
    <TextUnit id="1076" loc="1009">fitque Dei summi per Christum filius Adam.</TextUnit>
    <TextUnit id="1077" loc="1010">restat ut aeriam fingas ab origine gentem,</TextUnit>
    <TextUnit id="1078" loc="1011">aërios proceres, Levi, Iudam, Simeonem,</TextUnit>
    <TextUnit id="1079" loc="1012">aërium David, magnorum corpora regum</TextUnit>
    <TextUnit id="1080" loc="1013">aëria, atque ipsam fecundae virginis alvum</TextUnit>
    <TextUnit id="1081" loc="1014">aëre fallaci nebulisque et nube tumentem;</TextUnit>
    <TextUnit id="1082" loc="1015">vanescat sanguis perflabilis, ossa liquescant</TextUnit>
    <TextUnit id="1083" loc="1016">mollia, nervorum pereat textura volantum;</TextUnit>
    <TextUnit id="1084" loc="1017">omne quod est gestum notus auferat inritus, aurae</TextUnit>
    <TextUnit id="1085" loc="1018">dispergant tenues, sit fabula quod sumus omnes,</TextUnit>
    <TextUnit id="1086" loc="1019">et quid agit Christus si me non suscipit? aut quem</TextUnit>
    <TextUnit id="1087" loc="1020">liberat infirmum si dedignatur adire</TextUnit>
    <TextUnit id="1088" loc="1021">carnis onus manuumque horret monumenta suarum?</TextUnit>
    <TextUnit id="1089" loc="1022">indignumne putat luteum consciscere corpus,</TextUnit>
    <TextUnit id="1090" loc="1023">qui non indignum quondam sibi credidit ipsum</TextUnit>
    <TextUnit id="1091" loc="1024">pertrectare lutum, cum vas conponeret arvo</TextUnit>
    <TextUnit id="1092" loc="1025">nondum viscereo, sed inertis glutine limi</TextUnit>
    <TextUnit id="1093" loc="1026">inpressoque putres sub pollice duceret artus?</TextUnit>
    <TextUnit id="1094" loc="1027">tantus amor terrae, tanta est dilectio nostri,</TextUnit>
    <TextUnit id="1095" loc="1028">dignatur praepinguis humi conprendere mollem</TextUnit>
    <TextUnit id="1096" loc="1029">divinis glaebam digitis, nec sordida censet</TextUnit>
    <TextUnit id="1097" loc="1030">haerentis massae contagia, iusserat ut lux</TextUnit>
    <TextUnit id="1098" loc="1031">confieret, facta est ut iusserat; omnia iussu</TextUnit>
    <TextUnit id="1099" loc="1032">imperitante novas traxerunt edita formas:</TextUnit>
    <TextUnit id="1100" loc="1033">solus homo emeruit Domini formabile dextra</TextUnit>
    <TextUnit id="1101" loc="1034">os capere, et fabro Deitatis Agmine nasci,</TextUnit>
    <TextUnit id="1102" loc="1035">quorsum igitur limo tanta indulgentia nostro</TextUnit>
    <TextUnit id="1103" loc="1036">contigit, ut Domini manibus tractatus honora</TextUnit>
    <TextUnit id="1104" loc="1037">arte sacer fieret, tactu iam nobilis ipso?</TextUnit>
    <TextUnit id="1105" loc="1038">decrerat quoniam Christum Deus incorrupto</TextUnit>
    <TextUnit id="1106" loc="1039">admiscere solo, sanctis quod fingere vellet</TextUnit>
    <TextUnit id="1107" loc="1040">dignum habuit digitis et carum condere pignus.</TextUnit>
    <TextUnit id="1108" loc="1041">destituit natura quidem destructa coactae</TextUnit>
    <TextUnit id="1109" loc="1042">telluris formam, mortique obnoxia cessit:</TextUnit>
    <TextUnit id="1110" loc="1043">sed natura Dei numquam solvenda caducam</TextUnit>
    <TextUnit id="1111" loc="1044">tellurem nostro vitiatam primitus usu</TextUnit>
    <TextUnit id="1112" loc="1045">esse suam voluit, ne iam vitiabilis esset.</TextUnit>
    <TextUnit id="1113" loc="1046">Christus nostra caro est: mihi solvitur et mihi surgit;</TextUnit>
    <TextUnit id="1114" loc="1047">solvor morte mea, Christi virtute resurgo.</TextUnit>
    <TextUnit id="1115" loc="1048">cum moritur Christus, cum flebiliter tumulatur,</TextUnit>
    <TextUnit id="1116" loc="1049">me video: e tumulo cum iam remeabilis adstat,</TextUnit>
    <TextUnit id="1117" loc="1050">cerno Deum. si membrorum phantasma meorum est,</TextUnit>
    <TextUnit id="1118" loc="1051">et phantasma Dei est; mendax in utroque necesse est</TextUnit>
    <TextUnit id="1119" loc="1052">sit Christus, specie si Christus fallere novit.</TextUnit>
    <TextUnit id="1120" loc="1053">si non verus homo est, quem mors hominem probat ipsa,</TextUnit>
    <TextUnit id="1121" loc="1054">nec verus Deus est, operis quem gloria prodit</TextUnit>
    <TextUnit id="1122" loc="1055">esse Deum. vel crede mori, vel adesse refelle,</TextUnit>
    <TextUnit id="1123" loc="1056">et gemina verum Christum ratione negato.</TextUnit>
    <TextUnit id="1124" loc="1057">nam quid magnificum, si non est mortuus Iesus,</TextUnit>
    <TextUnit id="1125" loc="1058">et redit? illa Dei virtus memorabilis est, ut</TextUnit>
    <TextUnit id="1126" loc="1059">occisus redeat superis surgatque sepultus.</TextUnit>
    <TextUnit id="1127" loc="1060">quisque Deum Christum vult dicere, dicat eundem</TextUnit>
    <TextUnit id="1128" loc="1061">esse hominem, ne maiestas sua fortia perdat.</TextUnit>
    <TextUnit id="1129" loc="1062">Nosco meum in Christo corpus consurgere. quid me</TextUnit>
    <TextUnit id="1130" loc="1063">desperare iubes? veniam quibus ille revenit</TextUnit>
    <TextUnit id="1131" loc="1064">calcata de morte viis: quod credimus, hoc est.</TextUnit>
    <TextUnit id="1132" loc="1065">et totus veniam; nec enim minor aut alius quam</TextUnit>
    <TextUnit id="1133" loc="1066">nunc sum restituar. vultus, vigor et color idem,</TextUnit>
    <TextUnit id="1134" loc="1067">qui modo vivit, erit, nec me vel dente vel ungue</TextUnit>
    <TextUnit id="1135" loc="1068">fraudatum revomet patefacti fossa sepulcri.</TextUnit>
    <TextUnit id="1136" loc="1069">qui iubet ut redeam, non reddet debile quidquam;</TextUnit>
    <TextUnit id="1137" loc="1070">nam si debilitas redit, instauratio non est.</TextUnit>
    <TextUnit id="1138" loc="1071">quod casus rapuit, quod morbus, quod dolor hausit,</TextUnit>
    <TextUnit id="1139" loc="1072">quod truncavit edax senium populante veterno,</TextUnit>
    <TextUnit id="1140" loc="1073">omne revertenti reparata in membra redibit.</TextUnit>
    <TextUnit id="1141" loc="1074">debet enim mors victa fidem, ne fraude sepulcri</TextUnit>
    <TextUnit id="1142" loc="1075">reddat curtum aliquid, quamvis iam curta vorarit</TextUnit>
    <TextUnit id="1143" loc="1076">corpora; debilitas tamen et violentia morbi</TextUnit>
    <TextUnit id="1144" loc="1077">virtus mortis erat: reddet quod particulatim</TextUnit>
    <TextUnit id="1145" loc="1078">sorbuerat quocumque modo, ne mortuus omnis</TextUnit>
    <TextUnit id="1146" loc="1079">non redeat, si quid pleno de corpore desit,</TextUnit>
    <TextUnit id="1147" loc="1080">pellite corde metum, mea membra, et credite vosmet</TextUnit>
    <TextUnit id="1148" loc="1081">cum Christo reditura Deo; nam vos gerit ille</TextUnit>
    <TextUnit id="1149" loc="1082">et secum revocat, morbos ridete minaces,</TextUnit>
    <TextUnit id="1150" loc="1083">inflictos casus contemnite, taetra sepulcra</TextUnit>
    <TextUnit id="1151" loc="1084">despuite; exsurgens quo Christus provocat, ite.</TextUnit>
  </Text>
</TessDocument>
