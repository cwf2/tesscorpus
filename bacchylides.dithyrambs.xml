<?xml version="1.0" encoding="UTF-8"?>
<TessDocument id="bacchylides.dithyrambs">
  <Metadata>
    <Author>bacchylides</Author>
    <Display>Dithyrambs</Display>
    <Abbr>bacchyl.</Abbr>
    <Lang>grc</Lang>
    <Prose>0</Prose>
    <PrintSource>Bacchylides. The Poems and Fragments. Cambridge University Press. 1905.</PrintSource>
    <DigitalSourceDisplay>Perseus</DigitalSourceDisplay>
    <DigitalSourceURL>http://www.perseus.tufts.edu/hopper/text?doc=Perseus%3atext%3a1999.01.0063%3abook%3dDith</DigitalSourceURL>
    <AddedBy/>
    <URI>urn:cts:greekLit:tlg0199.tlg002.perseus-grc1</URI>
  </Metadata>
  <Text>
    <TextUnit id="0" loc="Dith.15">̓Αντήνορος] ἀντιθέου !!!!!!]ρ?α?κ?ο?ι?τ?ις ̓Αθάνας πρόσπολος, ×¯˘¯¯] Παλλάδος ὀρσιμάχου ¯¯˘¯¯ χ]ρυσέας ¯˘¯¯¯˘ ]ν ̓Οδυσσεῖ Λαρτιᾴδᾳ Μενελ]άῳ τ' ̓Ατρεί̈δᾳ βασιλεῖ ¯ ˘ ¯ ¯ ¯ βαθύ]ζωνος Θεανὼ  ¯ ¯ ˘ ˘ ¯ ˘ ˘]ον × ¯ ˘ ˘ ¯ ˘ ˘ ¯] προσήνεπεν × ¯ ˘ ¯ ¯ ¯ ˘ ἐ]ϋκτιμέναν ¯ ¯ ˘ ¯ ¯ ¯ ˘ ¯ ¯ ˘ ¯ ¯ ¯ ˘ ¯ ¯]δ?ων τυχόντες ¯ ˘ ˘ ¯ ˘ ˘ ¯ ¯ ¯ ˘ ˘ ¯] σὺν θεοῖς ¯ ˘ ¯ ¯ ¯ ˘ ¯ ¯ ¯ ˘ ¯]ους  ¯ ¯ ˘˘ ¯ ˘˘ ¯ ¯ ¯ ˘˘ ¯ μεσονύ]κτιος κέαρ  ¯ ¯ ˘ ¯ ¯ ¯ ˘˘ ¯ ˘˘ ¯ ἆγον, πατὴρ δ' εὔβουλος ἥρως πάντα σάμαινεν Πριάμῳ βασιλεῖ παίδεσσί τε μῦθον ̓Αχαιῶν. ἔνθα κάρυκες δι' εὐ-  ρεῖαν πόλιν ὀρνύμενοι Τρώων ἀόλλιζον φάλαγγας  δεξίστρατον εἰς ἀγοράν. παντᾷ δὲ διέδραμεν αὐδάεις λόγος: θεοῖς δ' ἀνίσχοντες χέρας ἀθανάτοις εὔχοντο παύσασθαι δυᾶν. Μοῦσα, τίς πρῶτος λόγων ἆρχεν δικαίων; Πλεισθενίδας Μενέλαος γάρυϊ θελξιεπεῖ φθέγξατ', εὐπέπλοισι κοινώσας Χάρισσιν:  ὦ Τρῶες ἀρηί̈φιλοι, Ζεὺς ὑψιμέδων, ὃς ἅπαντα δέρκεται, οὐκ αἴτιος θνατοῖς μεγάλων ἀχέων, ἀλλ' ἐν μέσῳ κεῖται κιχεῖν πᾶσιν ἀνθρώποις Δίκαν ἰθεῖαν, ἁγνᾶς Εὐνομίας ἀκόλουθον καὶ πινυτᾶς Θέμιτος: ὀλβίων παῖδές νιν αἱρεῦνται σύνοικον.  ἁ δ' αἰόλοις κέρδεσσι καὶ ἀφροσύναις ἐξαισίοις θάλλους' ἀθαμβὴς ̔́Υβρις, ἃ πλ[οῦτον] δύναμίν τε θοῶς ἀλλότριον ὤπασεν, αὖτις δ' ἐς βαθὺν πέμπει φθόρον,  κείνα καὶ ὑπερφιάλους Γᾶς παῖδας ὤλεσσεν Γίγαντας.</TextUnit>
    <TextUnit id="1" loc="Dith.16">Πυθ]ίου [ἔπ' εἶμ'], ἐπεὶ ὁλκ]άδ' ἔπεμψεν ἐμοὶ χρυσέαν Πιερ]ίαθε[ν ἐύ̈θ]ρονος Οὐρανία,  πολυφ]άτων γέμουσαν ὕμνων !!!!!]ν? εἴτ' ἄρ' ἐπ' ἀνθεμόεντι ̔́Εβρῳ !!!!! ἀ]γάλλεται ἢ δολιχαύχενι κύκνῳ, ὀπὶ ἁ]δεί̈ᾳ φρένα τερπόμενος, !!!!!!]δ' ἵκῃ παιηόνων ἄνθεα πεδοιχνεῖν, Πύθι' ̓́Απολλον, τόσα χοροὶ Δελφῶν σὸν κελάδησαν παρ' ἀγακλέα ναόν.  πρίν γε κλέομεν λιπεῖν Οἰχαλίαν πυρὶ δαπτομέναν ̓Αμφιτρυωνιάδαν θρασυμηδέα φῶ-  θ', ἵκετο δ' ἀμφικύμον' ἀκτάν: ἔνθ' ἀπὸ λαί̈δος εὐρυνεφεῖ Κηναίῳ Ζηνὶ θύεν βαρυαχέας ἐννέα ταύρους δύο τ' ὀρσιάλῳ δαμασίχθονι μέλ- λε κόρᾳ τ' ὀβριμοδερκεῖ ἄζυγα παρθένῳ ̓Αθάνᾳ ὑψικέραν βοῦν. τότ' ἄμαχος δαίμων Δαϊανείρᾳ πολύδακρυν ὕφανε  μῆτιν ἐπίφρον', ἐπεὶ πύθετ' ἀγγελίαν ταλαπενθέα, ̓Ιόλαν ὅτι λευκώλενον Διὸς υἱὸς ἀταρβομάχας ἄλοχον λιπαρὸ[ν π]οτὶ δόμον πέμποι. ἆ δύσμορος, ἆ τάλαιν', οἷον ἐμήσατο: φθόνος εὐρυβίας νιν ἀπώλεσεν, δνόφεόν τε κάλυμμα τῶν ὕστερον ἐρχομένων,  ὅτ' ἐπὶ ῥοδόεντι Λυκόρμᾳ δέξατο Νέσσου πάρα δαιμόνιον τέρ[ας.</TextUnit>
    <TextUnit id="2" loc="Dith.17">Κυανόπρῳρα μὲν ναῦς μενέκτυπον Θησέα δὶς ἑπτά τ' ἀγλαοὺς ἄγουσα  κούρους ̓Ιαόνων Κρητικὸν τάμνε πέλαγος: τηλαυγέϊ γὰρ [ἐν] φάρεϊ  βορήϊαι πίτνον αὖραι  κλυτᾶς ἕκατι π[ο]λεμαίγιδος ̓Αθάνας: κνίσεν τε Μίνωϊ κέαρ  ἱμεράμπυκος θεᾶς Κύπριδος αἰνὰ δῶρα:  χεῖρα δ' οὐκέτι παρθενικᾶς ἄτερθ' ἐράτυεν, θίγεν δὲ λευκᾶν παρηί̈δων:  βόασέ τ' ̓Ερίβοια χαλκο- θώρακα Πανδίονος ἔκγονον: ἴδεν δὲ Θησεύς,  μέλαν δ' ὑπ' ὀφρύων δίνασεν ὄμμα, καρδίαν τέ vοι  σχέτλιον ἄμυξεν ἄλγος, εἶρέν τε: Διὸς υἱὲ φερτάτου, ὅσιον οὐκέτι τεᾶν  ἔσω κυβερνᾷς φρενῶν θυμόν: ἴσχε μεγαλοῦχον ἥρως βίαν.  ὅ τι μὲν ἐκ θεῶν μοῖρα παγκρατὴς ἄμμι κατένευσε καὶ Δίκας ῥέπει τά-  λαντον, πεπρωμέναν αἶσαν ἐκπλήσομεν, ὅταν ἔλθῃ: σὺ δὲ βαρεῖαν κάτε-  χε μῆτιν. εἰ καί σε κεδνὰ τέκεν λέχει Διὸς ὑπὸ κρόταφον ̓́Ιδας μιγεῖσα Φοίνικος ἐρα-  τώνυμος κόρα βροτῶν φέρτατον, ἀλλὰ κἀμὲ  Πιτθέος θυγάτηρ ἀφνεοῦ πλαθεῖσα ποντίῳ τέκεν Ποσειδᾶνι, χρύσεον  τέ vοι δόσαν ἰόπλοκοι  κάλυμμα Νηρηί̈δες. τῶ σε, πολέμαρχε Κνωσίων, κέλομαι πολύστονον ἐρύκεν ὕβριν: οὐ γὰρ ἂν θελοι- μ' ἀμβρότου ἐραννὸν ̓Αοῦς ἰδεῖν φάος, ἐπεί τιν' ἠϊθέων σὺ δαμάσειας ἀέκον- τα: πρόσθε χειρῶν βίαν δείξομεν: τὰ δ' ἐπιόντα δαίμων κρινεῖ.  τός' εἶ]πεν ἀρέταιχμος ἥρως:  τάφον δὲ ναυβάται φωτὸς] ὑπεράφανον θάρσος: ̔Αλίου τε γαμβρῷ χολώ[σατ' ἦτορ, ὕφαινέ τε ποταινίαν μῆτιν, εἶπέν τε: μεγαλοσθενὲς Ζεῦ πάτερ, ἄκουσον: εἴπερ μ[ε κούρ]α Φοίνισσα λευκώλενος σοὶ τέκε, νῦν πρόπεμπ' ἀπ' οὐρανοῦ θ[οὰν πυριέθειραν ἀστραπὰν σᾶμ' ἀρίγνωτον: εἰ  δὲ καὶ σὲ Τροιζηνία σεισίχθονι  φύτευσεν Αἴθρα Ποσει- δᾶνι, τόνδε χρύσεον χειρὸς ἀγλαὸν  ἔνεγκε κόσμον ἐκ βαθείας ἁλός, δικὼν θράσει σῶμα πατρὸς ἐς δόμους. εἴσεαι δ' αἴ κ' ἐμᾶς κλύῃ Κρόνιος εὐχᾶς ἀναξιβρόντας ὁ πάντων μεδέων.  κλύε δ' ἄμετρον εὐχὰν μεγασθενὴς Ζεύς, ὑπέροχόν τε Μίνωϊ φύτευσε  τιμὰν φίλῳ θέλων παιδὶ πανδερκέα θέμεν, ἄστραψέ θ': ὁ δὲ θυμάρμενον  ἰδὼν τέρας πέτασε χεῖρας  κλυτὰν ἐς αἰθέρα μενεπτόλεμος ἥρως, εἶρέν τε: Θησεῦ, σὺ τάδε μὲν βλέπεις σαφῆ Διὸς δῶρα: σὺ δ' ὄρνυ' ἐς βα-  ρύβρομον πέλαγος: Κρονίδας δέ τοι πατὴρ ἄναξ τελεῖ Ποσειδὰν ὑπέρτατον κλέος χθόνα κατ' ἠύ̈δενδρον.  ὣς εἶπε: τῷ δ' οὐ πάλιν θυμὸς ἀνεκάμπτετ', ἀλλ' εὐ-  πάκτων ἐπ' ἰκρίων σταθεὶς ὄρουσε, πόντιόν τέ νιν δέξατο θελημὸν ἄλσος. τά[φ]εν δὲ Διὸς υἱὸς ἔνδοθεν κέαρ, κέλευσέ τε κατ' οὖ-  ρον ἴσχεν εὐδαίδαλον νᾶα: μοῖρα δ' ἑτέραν ἐπόρσυν' ὁδόν.  ἵετο δ' ὠκύπομπον δόρυ: σόει νιν βορεὰς ἐξόπιν πνέους' ἀήτα:  τρέσσαν δ' ̓Αθαναίων ἠϊθέων  πᾶν  γένος, ἐπεὶ ἥρως θόρεν πόντονδε, κα- τὰ λειρίων τ' ὀμμάτων δά-  κρυ χέον, βαρεῖαν ἐπιδέγμενοι ἀνάγκαν: φέρον δὲ δελφῖνες ἁλι-  ναιέται μέγαν θοῶς Θησέα πατρὸς ἱππί- ου δόμον, μέγαρόν τε θεῶν μόλεν: τόθι κλυτὰς ἰδὼν ἔδεις' ὀλβίοιο Νη-  ρέος κόρας: ἀπὸ γὰρ ἀγλα-  ῶν λάμπε γυίων σέλας ὧτε πυρός, ἀμφὶ χαίταις  δὲ χρυσεόπλοκοι δίνηντο ταινίαι: χορῷ δ' ἔτερ-  πον κέαρ ὑγροῖσι ποσσίν: σεμνάν τε πατρὸς ἄλοχον φίλαν ἴδε βοῶπιν ἐρατοῖ-  σιν ̓Αμφιτρίταν δόμοις: ἅ νιν ἀμφέβαλεν αἰόλαν πορφύραν,  κόμαισί τ' ἐπέθηκεν οὔλαις  ἀμεμφέα πλόκον, τόν ποτέ vοι ἐν γάμῳ δῶκε δόλιος ̓Αφροδίτα ῥόδοις ἐρεμνόν. ἄπιστον ὅ τι δαίμονες θέωσιν οὐδὲν φρενοάραις βροτοῖς: νᾶα παρὰ λεπτόπρυμνον φάνη: φεῦ, οἵαισιν ἐν φροντίσι Κνώσιον ἔσχασεν στραταγέταν, ἐπεὶ μόλ' ἀδίαντος ἐξ ἁλὸς θαῦμα πάντεσσι, λάμ-  πε δ' ἀμφὶ γυίοις θεῶν δῶρ', ἀγλαό- θρονοί τε κοῦραι σὺν εὐ-  θυμία νεοκτίτῳ ὠλόλυξαν, ἔ-  κλαγεν δὲ πόντος: ἠί̈θεοι δ' ἐγγύθεν νέοι παιάνιξαν ἐρατᾷ vοπί. Δάλιε, χοροῖσι Κηί̈ων  φρένα ἰανθεὶς ὄπαζε θεόπομπον ἐσθλῶν τύχαν.</TextUnit>
    <TextUnit id="3" loc="Dith.18">Χορός βασιλεῦ τᾶν ἱερᾶν ̓Αθανᾶν,  τῶν ἁβροβίων ἄναξ ̓Ιώνων, τί νέον ἔκλαγε χαλκοκώδων  σάλπιγξ πολεμηί̈αν ἀοιδάν; ἦ τις ἁμετέρας χθονὸς  δυσμενὴς ὅρι' ἀμφιβάλλει  στρατα:γέτας ἀνήρ; ἢ λῃσταὶ κακομάχανοι ποιμένων ἀέκατι μήλων σεύοντ' ἀγέλας βίᾳ; ἢ τί τοι κραδίαν ἀμύσσει;  φθέγγευ: δοκέω γὰρ εἴ τινι βροτῶν ἀλκίμων ἐπικουρίαν  καὶ τὶν ἔμμεναι νέων, ὦ Πανδίονος υἱὲ καὶ Κρεούσας.  Αἰγεύς νέ]ον ἦλθεν δολιχὰν ἀμείψας  κᾶρυξ ποσὶν ̓Ισθμίαν κέλευθον: ἄφατα δ' ἔργα λέγει κραταιοῦ  φωτός: τὸν ὑπέρβιόν τ' ἔπεφνεν Σίνιν, ὃς ἰσχύϊ φέρτατος  θνατῶν ἦν, Κρονίδα Λυταίου  σεισίχθονος τέκος: σῦν τ' ἀνδροκτόνον ἐν νάπαις Κρεμμυῶνος, ἀτάσθαλόν τε Σκίρωνα κατέκτανεν: τάν τε Κερκυόνος παλαίστραν  ἔσχεν, Πολυπήμονός τε καρτερὰν σφῦραν ἐξέβαλεν Προκό-  πτας, ἀρείονος τυχὼν φωτός. ταῦτα δέδοιχ' ὅπᾳ τελεῖται.  Χορός τίνα δ' ἔμμεν πόθεν ἄνδρα τοῦτον  λέγει, τίνα τε στολὰν ἔχοντα; πότερα σὺν πολεμηί̈οις ὅ-  πλοισι στρατιὰν ἄγοντα πολλάν; ἢ μοῦνον σὺν ὀπ.άοσιν  στείχειν ἔμπορον οἷ' ἀλάταν  ἐπ' ἀλλοδαμίαν, ἰσχυρόν τε καὶ ἄλκιμον ὧδε καὶ θρασύν, ὅς τε τούτων ἀνδρῶν κρατερὸν σθένος ἔσχεν; ἦ θεὸς αὐτὸν ὁρμᾷ,  δίκας ἀδίκοισιν ὄφρα μήσεται: οὐ γὰρ ῥᾴδιον αἰὲν ἔρ-  δοντα μὴ 'ντυχεῖν κακῷ. πάντ' ἐν τῷ δολιχῷ χρόνῳ τελεῖται.  Αἰγεύς δύο vοι φῶτε μόνους ἁμαρτεῖν  λέγει, περὶ φαιδίμοισι δ' ὤμοις ξίφος ἔχειν ἐλεφαντόκωπον:  ξεστοὺς δὲ δύ' ἐν χέρεσς' ἄκοντας κηὔτυκτον κυνέαν Λάκαι-  ναν κρατὸς πέρι πυρσοχαίτου:  στέρνοις τε πορφύρεον χιτῶν' ἄμφι, καὶ οὔλιον Θεσσαλὰν χλαμύδ': ὀμμάτων δὲ στίλβειν ἄπο Λαμνίαν φοίνισσαν φλόγα: παῖδα δ' ἔμμεν  πρώθηβον, ἀρηί̈ων δ' ἀθυρμάτων μεμνᾶσθαι πολέμου τε καὶ  χαλκεοκτύπου μάχας: δίζησθαι δὲ φιλαγλάους ̓Αθάνας.</TextUnit>
    <TextUnit id="4" loc="Dith.19">πάρεστι μυρία κέλευθος  ἀμβροσίων μελέων, ὃς ἂν παρὰ Πιερίδων λά-  χῃσι δῶρα Μουσᾶν, ἰοβλέφαροί τε καὶ  φερεστέφανοι Χάριτες  βάλωσιν ἄμφι τιμὰν ὕμνοισιν: ὕφαινέ νυν ἐν  ταῖς πολυηράτοις τι κλεινὸν ὀλβίαις ̓Αθάναις, εὐαίνετε Κηϊα μέριμνα.  πρέπει σε φερτάταν ἴμεν ὁδὸν παρὰ Καλλιόπας λα-  χοῖσαν ἔξοχον γέρας. ἦεν ̓́Αργος ὅθ' ἵππιον λιποῦσα φεῦγε χρυσέα βοῦς, εῦρυσθενέος φραδαῖσι φερτάτου Διός, ̓Ινάχου ῥοδοδάκτυλος κόρα:  ὅτ' ̓́Αργον ὄμμασιν βλέποντα πάντοθεν ἀκαμάτοις μεγιστοάνασσα κέλευσε  χρυσόπεπλος ̔́Ηρα ἄκοιτον ἄϋπνον ἐόν-  τα καλλικέραν δάμαλιν φυλάσσεν: οὐδὲ Μαίας υἱὸς δύνατ' οὔτε κατ' εὐ-  φεγγέας ἁμέρας λαθεῖν νιν  οὔτε νύκτας ἁγν[άς. εἴτ' οὖν γένετ' ἐ[ν ˘¯˘¯˘ ποδαρκέ' ἄγγελο[ν Διὸς κτανεῖν τότε [Γᾶς ˘˘¯˘  ὀβριμοσπόρου λ[˘× ̓́Αργον: ἤ ῥα καὶ [¯˘¯˘¯˘ ἄσπετοι μέριμν[αι: ἢ Πιερίδες φύτευ[σαν ¯˘¯˘× καδέων ἀνάπαυς[ιν ¯˘×  ἐμοὶ μὲν οὖν ἀσφαλέστατον ἁ προ[ ἐπεὶ παρ' ἀνθεμώ[δεα Νεῖλον ἀφίκετ' ο[ἰστροπλὰξ ̓Ιὼ φέρουσα παῖδ[α !!! ̓́Επαφον: ἔνθα νι[ν !!! λινοστόλων πρύ[τανιν !! ὑπερόχῳ βρύοντ[α !!! μεγίσταν τε θνα[τῶν !! ὅθεν καὶ ̓Αγανορί[δας ἐν ἑπταπύλοις[ι Θήβαις Κάδμος Σεμέλ[αν φύτευσεν, ἃ τὸν ὀρσιβάκχαν τίκτεν Διόνυσον, [!!!! καὶ χορῶν στεφα[νοφόρων ἄνακτα.</TextUnit>
    <TextUnit id="5" loc="Dith.20">Σπάρτᾳ ποτ' ἐν ε[ὐρυχόρῳ ξανθαὶ Λακεδαιμον[ίων τοιόνδε μέλος κ[όραι ὕμνευν, ὅτ' ἄγετο καλλιπά[ρᾳον κόραν θρασυκάρ[διος ̓́Ιδας Μάρπησσαν ἰότ[!!!! φυγὼν θανάτου τ[!!!!! ἀναξίαλος Ποσει[δὰν !!!!  ἵππους τέ vοι ἰσαν[έμους Πλευρῶν' ἐς ἐϋκτ[ιμέναν χρυσάσπιδος υἱὸ[ν ̓́Αρηος</TextUnit>
  </Text>
</TessDocument>
